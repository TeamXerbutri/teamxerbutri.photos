{"000":"De lijn begint bij het station van Aachen Nord. Hier liep de lijn dood vlakbij de oude stadgrens van Aken. Tegenwoordig huist er een restaurant in het oude station, dat toepasselijk Gare du Nord heet.","001":"Het spoor komt om het hoekje bij het oude station uit. De hallen links zijn van een fabrikant van treinen en treinstellen en de rails hier wordt nog steeds gebruikt.","002":"Rangeerterrein bij de fabriekshallen","003":"Hier loopt een dame over de spoorweg, terwijl er toch een net voetpad langs de weg ligt. Ik ken haar niet. Op het sein rechts is met twee witte plankjes een kruisvorm gespijkerd. Meestal betekend dit dat het sein niet werkt. Op het spoor staat een hoop onkruid, maar het ziet er nog wel gebruikt uit.","004":"Meter 10 van de spoorlijn bij de overweg Prager Ring. Het station ligt anderhalve kilometer achter me. De kilometertelling is van lijn 2560, tussen Aachen Nord en Aachen Rothe Erde. De lijn splitst zich af bij het voormalig station Haaren.","005":"Op de overwegen is de complete beveiliging aanwezig, alweer een bewijs dat de lijn in gebruik is.","006":"Alweer dezelfde overweg, die bollen zijn zo mooi.","007":"Dit is een uitstapje naar de spoorlijn DB 2560 Aachen Nord - Aachen Rothe Erde, gefotografeerd vanaf de overweg met de L136, richting de spoorwegdriehoek.","008":"Terug naar de DB2555 de spoorlijn naar J\u00FClich, rond kilometer 2. De spoorbrug over de Wurm. Aan de noordkant de lelijke moderne betonnen brug.","009":"En aan de zuidkant deze wonderschone 19e eeuwse brug. Het linkerdeel van de boog is bruutweg afgezaagd of wel in de tweede wereldoorlog gedynamiteerd.","010":"Op de brug stond een bankje en deze betonnen paal zonder aanduiding. Er staan meer van dit soort onbeduidende resten langs de voormalige spoorlijn. Van rails of bedding is hier niks meer te herkennen.","011":"Onder de spoordijk zat deze duiker verstopt. Er waren allerlei spullen in gestapeld, waarschijnlijk de slaapplek van een of andere zwerver.","012":"Op de spoordijk staan alleen nog maar struiken, tot aan het viaduct over de snelweg A4. Het landweggetje wordt hier wel erg smal en is helemaal langs de linkerkant onder dit viaduct gepropt. Dus het is aannemelijk dat aan de rechterkant spoor moet hebben gelegen.","013":"Aan de andere kant raak ik het spoor bijster. Het bleek rechts van deze boerderij te hebben gelegen.","014":"Ik volg het fietspad achter de beorderij, wat door het bos slingert, en min of meer het oude trace van de spoorlijn volgt. Links na de bocht lag halte Kaisersruh.","015":"In het park van W\u00FCrselen staat een van de overblijfsel van de mijnindustrie: Een ophaalwiel met een authentieke kabel. Leuk stuk fietsen, maar sinds het viaduct heb ik geen spoorhistorie gespot.","016":"In W\u00FCrselen, op de hoek van Friedrichstrasse en Poststrasse vind ik dan dit gat. Behalve deze ingraving zijn alle sporen van het spoor goed uitgewist. Halte W\u00FCrselen Mitte heb ik gemist, het is verdwenen.","017":"Ook op deze foto is rechts de ingraving te zien. De vorige foto is op hetzelfde punt genomen, maar toen keek ik naar rechts.","018":"Op dit punt kwamen het spoor van Stolberg en Aachen Nord bij elkaar op het emplacement van Station W\u00FCrselen. De spoorlijn naar Aachen Nord lag aan de rechterkant langs de weg die op de voorgrond te zien is. De spoorlijn van Stolberg kwam binnen op het emplacement waar de auto\u0027s in de verre achtergrond rijden.","019":"Behalve het goederenstation is ook nog het passagiersstation van W\u00FCrselen behouden. In dit station huist tegenwoordig een bioscoop en op een deel van het emplacement is een grote kinderspeelplaats gemaakt.","020":"In W\u00FCrselen  loopt de Willy-Brant-Ring over het spoor en is er alleen asfalt te fotograferen. Buiten W\u00FCrselen  ziet de spoorlijn er zo uit als op de foto: een hoop groen.","021":"Op kilometer 8,3 komen we weer een spoors gebouw tegen: het station van Euchen. Bijna onherkenbaar verbouwd, dat wel.","022":"Rails!! Daar doe ik het voor. De rails is vlakbij de overweg nog blijven liggen.","023":"In de overweg bij Euchener Weg ligt de rails nog in het asfalt.","024":"Gaan we verder met de spoorse natuurfoto\u0027s. Het spoor loopt door een ingraving en ik heb er geen spoorhistorie gespot. Het struikgewas is niet zo dicht als op de foto lijkt, al staan er hier wel veel brandnetels. Op de kaart vind ik sporen van een splitsing, maar het blijkt de oude dorpstraat te zijn.","025":"Een bruggetje, ik ben nog nooit zo blij geweest dat ik een bruggetje tegenkwam. Maar goed, dit is kilometer 10 van de spoorlijn en de afgelopen twee kilometer heb ik tevergeefs langs de lijn gespeurd. De halte Alsdorf-Offerden is verdwenen bij de aanleg van de K3.","026":"Op het bruggetje","027":"In theorie is het heel simpel, je pakt de kaart, en volgt het paadje dat er volgend de kaart over de spoorlijn loopt. Ik denk dat ik nu op de terril (Frans) of Halde (Duits) van de Kiesschacht sta. Ik kan de spoorweg echt niet vinden, er is alleen maar bos en geen talud. Ook geen halte Kiesschacht. Dus schrap dat pad maar van de kaart, het is er niet meer. Het frustrerende is dat het zelfs op de sattelietfoto achteraf makkelijker lijkt dan in de praktijk. Volgende keer een kompas meenemen.","028":"Met de hulp van lokale bewoners heb ik de weg naar Mariadorf gevonden, van daar ben ik terug gefietst naar de spoorweg. Hier is een overweg van de spoorweg met een landweggetje. De spoorweg zelf ligt rechts van het pad en is overal afgebakend met een houten hek.","029":"De spoorlijn die we volgen liep onder dit viaduct door. Het viaduct lijkt vrij nieuw. De spoorlijn DB 2570 van Herzogenrath naar Stolberg en een landweggetje lopen eroverheen.","030":"Bovenop het viaduct met het landweggetje, hier met goed asfalt, en rechts de DB 2570 richting Herzogenrath","031":"Het station van Mariagrube. Er lag hier een enorm emplacement met een verbindingsboog naar de lijn DB 2570, een aftakking richting steenkoolmijn Emil-Mayrisch en industrieaansluitingen.","032":"Bovenop het viaduct vlakbij het station Mariagrube. Ik ben onder het viaduct geweest maar daar stond voornamelijk oude rommel, waarschijnlijk een opslag of stort. De struiken zijn erg dicht en het is erg donker voor foto\u0027s uit de hand.","033":"Vlak na Mariadorf, Maart 2007: De spoor ingraving verdwijnt tussen de bosjes, rails liggen hier al een tijd niet meer.","034":"Vanaf hier ligt er een fietspad bijna tot in J\u00FClich. Hier een autoviaduct.","035":"Ik had erg veel last van de zon tegen, die staat nogal laag in Maart.","036":"En ook last van mijn eigen schaduw bij het fotograferen van deze bemoste kilometerpaal. ","037":"Deze hekjes zag je overal over het fietspad. En overal kon je er ook zo langs fietsen.","038":"Het andere stukje spoordijk.","039":"Het fietspad is niet geasfalteerd of zo, dus met een beetje regen wordt het baggeren.","040":"Ook deze spoorlijn wordt bedreigd door de dagbouw in Inden.","041":"Een wat moderner viaduct. Vraag me af of er wel een trein onderdoor zou passen.","042":"Hier wordt het paadje smaller, maar niet veel verder begint het asfalt.","043":"Hectometerpaal 24.6 langs de spoorlijn, de Duitsers willen af en toe ook nog wel een aantal dingen vergeten bij het opbreken van een spoorlijn.","044":"Spoorwegkruising bij Kirchberg. Het spoor is de lijn van J\u00FClich naar Puffendorf, wat officieel nog niet buiten gebruik is, maar al jaren niet meer wordt gebruikt. Links het fietspad ligt de voormalige spoorlijn die ik gevolgd heb.","045":"Links een bord van de spoorlijn van J\u00FClich naar Puffendorf die hier parallell liep aan de spoorlijn van Aachen nord naar J\u00FClich. Deze is nu vervangen door het fietspad rechts","046":"Een spoorwegovergang in Kirchberg. Niet alleen voor treinen, maar ook voor fietsers moet je nu opletten","047":"De Rur bruggen, de rechter brug is van de lijn naar Puffendorf, daar ligt de rails nog op. De linkerbrug is van de lijn naar Mariadorf, die is opgeknapt tot fietsbrug.","048":"Een wat meer verhard fietspad waar eerst de oude spoorlijn was, dit is net buiten J\u00FClich.","049":"Het station van J\u00FClich","050":"Dit paaltje stond in de berm van een pad. Er stonden meer van zulke paaltjes. Ze staan aan de rand van het emplacement, het lijkt erop dat ze deze hebben gebruikt om aan te geven tot waar de grens loopt."}