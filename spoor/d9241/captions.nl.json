{"000":"De spoorlijn begint bij het station J\u00FClich Nord. Het emplacement was in 2007 niet betreedbaar. Op de foto een bruggetje en een oude overweg nabij het voormalige station J\u00FClich Nord. De sporen zijn hier deels verwijderd.","001":"De brug over de Rur van de spoorlijn naar Puffendorf. Er ligt nog rails op de brug.","002":"De rails sluiten niet meer aan op een doorgaande spoorweg en zijn op meerdere plaatsen onderbroken. Ik had dus nooit verwacht dat ik wagons tegen zou komen. Deze wagons zijn van de Stoomlocomotief spoorwegmaatschappij Rur-Wurm-Inde. Deze maatschappij zat tot 2004 in J\u0026uuml;lich Nord, maar werd door de gemeente weggejaagd zodat alles platgegooid kon worden en er woningen konden worden gebouwd. De woningen zijn nog steeds niet gebouwd, maar per januari 2007 heeft de maatschappij gelukkig weer een nieuw onderkomen. Deze wagons konden niet meer gered worden omdat de gemeente de sporen simpelweg heeft laten verwijderen. Heel vriendelijk.","003":"Nog meer voormalige wagons, maar dit keer alleen een onderstel. Over de rails liggen overal bomen.","004":"DR, Brit-US-Zone. Dus dit zijn wagons van voor de tweede wereldoorlog, geschilderd in de kleuren van 1945. DR betekent Deutsche Reichsbahn en Brit-US-zone geeft aan in welke bezettingszone ze gebruikt werden.","005":"Een veerbootwagon. Vroeger waren deze wagons fameus. Deze wagons verzorgden het postvervoer over vroeger belangrijke internationale lijnen tussen Duitsland en Engeland. Veel van deze lijnen, zoals het NBDS-spoor en de IJzeren Rijn spelen tegenwoordig geen enkele rol meer of zijn helemaal verdwenen.","006":"Nog een laatste foto van de rij wagons.","007":"Een stationnetje vlakbij de volgende overweg. Zoals je kunt zien is het spoor totaal overwoekerd.","008":"Bramen en een sein bij een wissel. Het spoor zelf is niet eens te zien op de foto uit 2007.","009":"In het gras de rails van de spoorweg. Het bord dat waarschuwt voor treinverkeer staat er nog steeds. Het fietspad is het voormalige spoor naar Mariadorf, Hoengen en uiteindelijk Aken. Vanaf hier splitsen de sporen zich.","010":"In 2013, nabij Koslar. Tussen Kirchberg en Koslar ligt het spoor, maar de doorgaande weg die erlangs ligt is fiets- en wandelaarsonvriendelijk en het spoor zelf is op veel plaatsen ook niet beloopbaar. Er is geen plek om te stoppen met de auto, dus deze foto is vlak bij Koslar genomen en geeft een goed beeld van het spoor. Struiken en soms seinen en borden die erbovenuit steken.","011":"Tussen Kirchberg en Koslar, hier is de begroeiing minder heftig en kan ik zelfs een stuk rails fotograferen.","012":"Bruggetje over een beekje vlakbij Koslar.","013":"Overweg bediening in Koslar is nog aanwezig.","014":"De overweg is er ok nog steeds, maar het spoor loopt dood tegen het bord van de supermarkt. De supermarkt is gebouwd waar vroeger een spoorvork lag.","015":"Waar dit industriespoor naar de fabriek aftakte.","016":"Station van Koslar. In de struiken ligt dubbel spoor, maar er is teveel groen en te donker (regenachtig) om dat te fotograferen.","017":"Hier hebben ze ook een cursus creatief met spoorstaaf gedaan. In Hochneukirch (eerder vandaag DB 2571 Titz) hebben ze er een gebouw van gemaakt, hier hekken voor een spoorovergang. Rechts was vlakbij het station van Koslar. ","018":"Kijkend richting het station. De bewoners van het huis rechts hebben het spoor geclaimd, van bouwhekken een schutting gemaakt en een grasveldje gelegd.","019":"Hier de wissel van het dubbel spoor bij het station.","020":"En hier het defecte sein.","021":"En nog een laatste foto van de spoorstaaf, vooral voor de nog aanwezige spoorstaafverbinding.","022":"In Barmen kwam de regen weer met bakken uit de lucht. Er werd een vrij nieuwe BMW afgesleep door de ADAC, maar waar het hier om gaat is natuurlijk het bruggetje over de weg. Er was in Barmen geen station.","023":"Er ligt wel een station tussen Barmen en Merzenhausen. Het station van Merzenhausen. Het regent inmiddels zo hard dat je verzuipt als je buiten komt. Dus ik heb de auto zo gemanouvreerd dat ik een foto kon nemen vanuit de auto van dit bord, met het raam open, zonder dat het naar binnen regent. Een knappe prestatie al vind ik zelf.","024":"Zoals de urbex tower in Titz staat er hier ook een toren bij het station.","025":"Het stationsgebouwtje vanuit de auto. In de plas kun je zien hoe hard het regent.","026":"Wisselsein, rails (tussen het gras) bij het station van Merzenhausen. De stations aan deze lijn waren vooral bedoeld voor het goederenverkeer. Vandaar dat de spoorlijnen vrij ver van de dorpjes in een landbouwgebied liggen. In het hoge gras en de struiken rechts staat een stootblok.","027":"Overweg bij Merzenhausen. De spoorweg is wild begroeid met bramen en volgt het weggetje rechts/rechtdoor. De vlek rechts is van mijn ruitenwisser.","028":"Door de harde regen rijdt ik verder naar Ederen, onderweg kom ik nog een mooi bruggetje en een overwegkast tegen maar het regent echt te hard. In Ederen wacht ik totdat de onweer over is en stap dan naar buiten om langs het spoor dit omgevallen bord tegen te komen.","029":"Een pad langs het spoor in Ederen, rechts tussen het onkruid ligt de spoorweg.","030":"Een mooie samenvatting bij de overweg, bordje H, sein en een overwegkast.","031":"Het station van Ederen is wederom een eenvoudig gebouwtje.","032":"Van binnen ook weinig spannend. Er liggen wat oude stoelen en er is brand gesticht.","033":"Links de verkoolde zolderbalken. De regen drupt in een spinnenweb door het gat in het dak.","034":"Hier hebben ze veel spoorstaven gebruikt om de begrenzing van het stationsgebied aan te geven.","035":"Deze spoorstaaf wordt langzaam een met de boom.","036":"Het stationsbord Ederen is verdwenen.","037":"In het onkruid een wisselsein en wisselkloot bij het station van Ederen.","038":"Op de foto de rails in het gras en rechts een stuk spoorstaaf met een missend bord voor het station of de overweg.","039":"Tussen het plaatsje Freialdenhoven en Puffendorf loopt de B56. Bij de overweg met de B56 zijn de verkeerslichten nog wel aanwezig, de overige overweginstallatie is verdwenen.","040":"Bordje van de Halde van Emil-Mayrisch, andreaskruis, bordje natuurgebied en een sein bij de volgende overweg over een landweggetje.","041":"Langs de B57 staan nog steeds borden om te waarschuwen voor treinverkeer, terwijl het baanvak hier in 1998 al gesloten is, 15 jaar geleden dus.","042":"Het spoor is hier weer zwaar overgroeid, wat ook wel kan na 15 jaar ongebruik. De bossen langs de akker geven goed aan hoe het spoor gelopen heeft, maar voor fotograferen zijn ze te dicht.","043":"Op hetzelfde punt bij een overweg vlakbij het station van Puffendorf liggen er drie sporen in het wegdek. Rechts ligt een grote hoop grond.","044":"Rechts de laad- en losweg van het station van Puffendorf. Na de grote hoop grond op de vorige foto is het spoor verdwenen. Verder geen spoor meer van het station. Einde van de reportage. Conclusie: Er zijn hier nog veel spoorhistorische objecten en zelfs nog rails te vinden. Dit vond ik een zeer leuke spoorweg om te railtracken."}