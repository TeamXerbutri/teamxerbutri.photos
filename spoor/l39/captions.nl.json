{"000":"Birken; Op de foto het punt waar Lijn 39 en de verbindingsboog L39-1 met L24 bij elkaar komen.","001":"Een stukje verder, het paadje geeft aan waar de lijn gelopen moet hebben.","002":"Over de lijn loopt even verderop een RaVel, feitelijk een modderpad met hier en daar grind. Geen pretje om hier te fietsen met je dunne bandjes tijdens een natte zomer.","003":"Moresnet, hier splitsen lijn 39 en lijn 39A. Op de achtergrond de brug van Moresnet.","004":"Het voormalige station van Moresnet. Er staat nog een blauwe (spoorse) schildering op de zijkant van het huis.","005":"Een wachthuisje in het plaatsje Teneiken. De honden waren het niet eens dat ik hier foto\u0027s maakte. De eigenaren zijn bezig met een (nog) grondige(r) verbouwing van het huiske.","006":"Het spoor liep hier door een uitgraving van Moresnet naar het wachthuisje van de vorige foto. Dit is het enige spoor van het spoor.","007":"Vlakbij Plombi\u00E8res, het grindpad is het spoor kijkend richting Birken. Achter me ligt de splitsing van industriespoor en de lijn naar het station.","008":"In het plaatsje Plombi\u00E8res, ook wel bekend als Bleyberg, steekt het spoor verschillende keren de Gulp over. Er waren hier kinderen aan het spelen in het water, vandaar deze onduidelijke foto die niet het formaat van de brug weergeeft. Dit is de kant van de industrieaansluiting.","009":"Plombi\u00E8res, hier weer een RaVeL","010":"De lijnen 39 en 38 ontmoeten elkaar in Plombi\u00E8res. Of eigenlijk ontmoetten. Het viaduct van lijn 39 is gesloopt en liep van links naar rechts over de achtergrond op de foto. Lijn 38 liep over een spoordijk die deels afgegraven is. Het stuk land van de oude loodmijnen is geheel heringericht zoals dat heet. Bijna alle historie van de mijn die het plaatsje zijn naam gaf is uitgewist.(Plomb = Lood in het Frans en Bley is lood in het Duits). Leuke toeristisch verantwoorde info-borden zijn ervoor in de plaats gekomen.","011":"Dus ik speel hier even de toerist. Op de bovenste foto het viaduct van lijn 39. De industrieaansluitingen waar ik het net over had lopen onder het viaduct door. De mijn lijkt hier al (deels) verlaten. De onderste foto toont het viaduct vanaf de andere zijde. Verassend is dat de plaats zelf in het Frans op het info-bord Bleyberg genoemd wordt.","012":"In het bos de resten van het viaduct, een paar opeengestapelde stenen bovenaan een grote spoordijk.","013":"Over de spoordijk ga ik verder door het bos. Het is hier eigenlijk best mooi, de gulp slingert hier door het bos heen en af en toe (onzichtbaar) onder de tiental meters hoge spoordijk door.","014":"De weg is weg. Een tunneltje voor het een of het ander.","015":"Gelijkvloerse kruising met de spoorweg.","016":"En alweer is de weg weg. De weg loopt hier tegenwoordig overheen, maar vroeger onderdoor. Achter mij staat een fragiel hekje om te voorkomen dat de mensen die hier rondhangen \u0027s nachts niet tientallen meters naar beneden donderen de Gulp in. De Gulp is hier maar centimeters diep, dus dat zou geen fijne landing zijn.","017":"Over de RaVel verder de spoordijk over. Hier nog steeds niet meer dan een modderpad.","018":"Een wachthuisje in de buurt van V\u00F6lkerich. Een van de weinige gelijkvloerse kruisingen in de lijn.","019":"Het spoor loopt over een bruggetje. Het bruggetje werd nu en vroeger alleen door de boer en zijn vee gebruikt.","020":"Een stuk originele railing steekt uit door de bosjes heen ","021":"RaVeL? Misplaatst gevoel voor humor? Of menen ze dit serieus. Na een stuk kapotgespoten onkruid loopt het (toekomstige?) pad recht de dichte bossen in. Ik ben hier via de autoweg gekomen.....","022":".... en vervolg mijn weg via een net RaVel. Het spoor is hier in de jaren 50 weggehaald, dus veel spoors heb ik nog niet gezien.","023":"Deze straat heet officieel Ligne 39, oftewel Lijn 39. Ik ben in Gemmenich aangekomen, dorp met twee stations.","024":"Het voormalige spoor wordt hier een wandelroute. Het is ook te slecht voor mijn fiets om over te fietsen, ik neem een omweggetje via het centrum van Gemmenich. Dat overigens netjes (lees karakterloos) vertoerist is.","025":"Dit stuk spoorlijn is nu priveweg, ik vraag me af wat er met het wandelpad gebeurd is. Links van me ligt het oude station van Gemmenich.","026":"Wachtershuis bij het station van Gemmenich. Tegenwoordig stopt alleen de bus er nog. Het station zelf is bijna onherkenbaar verbouwd en ligt op een groot priv\u00E9 terrein achter me.","027":"Ik heb de straat niet gezien, maar hij staat wel op dit transformatorhuisje. Heeft niks met het spoor te maken, maar het is wel grappig.","028":"Even verderop in de buitenwijken van Gemmenich steekt het voormalige spoor met een brug de weg over.","029":"Op de spoordijk is nog steeds vrij weinig te zien. Resten van de ballast-stenen liggen er nog wel.","030":"De aansluiting met lijn 24. Er was ooit hier een ongelijkvloerse kruising en een station. Dat station is niet meer, nu is het een houthandel. Ookde ongelijkvloerse kruising is verdwenen. Op de achtergrond de Duitse elektrificatie en de Tunnel van Botzelaer of Gemmenicher tunnel. Het deel van de lijn tot Aken is nog in gebruik. "}