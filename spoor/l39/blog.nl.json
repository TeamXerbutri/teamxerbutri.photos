{"author":"Ferdinand Xerbutri","updated":"2025-01-08","created":"2008-07-12","shortname":"Lijn 39 Gemmenich","description":"Ferdinand volgt de spoorlijn van Birken via Plombières naar Gemmenich","realname":"Lijn 39; Birken - Plombières - Gemmenich","title":"Lijn 39 Gemmenich","intro":"<p>Deze spoorlijn heb ik gevolgd tijdens een fietstocht in deze uithoek van België.<br> Vroeger liep de spoorlijn door verschillende landen, van Duitsland door Neutraal Moresnet naar België. <br> Tegenwoordig is de lijn helemaal Belgisch. Van de lijn is nog wel het een en ander terug te vinden, maar de mooiste dingen zijn helaas al gesloopt.</p>","adventure":"","history":"<p>Het Belgische deel van de spoorlijn van Welkenraedt tot Plombières kwam in 1870 gereed. <br> Het Duitse deel van de lijn van Aken naar Plombières werd in 1872 geopend.<br>In de eerste wereldoorlog werd de lijn al belangrijk gewijzigd door de bouw van wat tegenwoordig lijn 24 is. <br>Hiervoor werd het deel van de bestaande lijn tussen Aken en Gemmenich gebruikt. Bij Gemmenich is ongelijkvloerse aansluiting gemaakt met lijn 39. <br>In 1917 werd nog een verbindingsboog (nummer 39/1) aangelegd tussen Birken (lijn 39) en het emplacement van Montzen. <br>Na de eerste wereldoorlog kwam de lijn in zijn geheel onder de controle van de Belgen.<br>In de tweede wereldoorlog raakte de verbinding met lijn 24 bij Gemmenich beschadigd en werd niet hersteld. <br>Tot 1952 reden de personentreinen tot Gemmenich, na dat jaar reden de treinen nog maar tot Montzen. <br>In 1957 werd de lijn van Birken tot Gemmenich opgeheven. Het deel van Gemmenich tot de Duitse grens was al in 1950 opgebroken. <br>Het baanvak Plombières - Gemmenich was in 1956 al opgebroken, de rest van de lijn volgde in 1957 na buitendienststelling.<br>Het baanvak van Welkenraedt tot Birken en de verbindingsboog naar Montzen zijn nog in gebruik. Dit geheel is tegenwoordig bekend als lijn 39.</p>"}