{"000":"Het station van Empel-Rees, waar ik mijn tocht begin in 2016. De kerstster hangt nog aan de gevel...","001":"Op het perron staan de mensen te wachten op de trein. Hier op het rangeerterrein takte het spoor naar Bocholt en Coesfeld af. We kijken richting Nederland.","002":"Ik sta nu aan de andere kant van de overweg, de mensen zijn in de trein gestapt. Ook ik ga verder.","003":"Net de tijd om de overweg over te steken of er komt alweer een goederentrein aan, drukke spoorweg. We kijken nu richting Wesel/Bocholt. In de verte is het viaduct van de doorgaande weg 67 te zien.","004":"Langs de nu nog bestaande spoorlijn van Arnhem naar Wesel ligt een strook met struikgewas en een beukenhaag die doet vermoeden dat hier spoor gelegen heeft. Het bord dat de snelheidsbeperking onder het viaduct voor auto's aangeeft heeft het begeven.","005":"Onder het viaduct, de struiken zijn weg, er ligt hier asfalt waar het spoor ooit gelegen heeft en zelfs van een spoordam is niets meer te zien. Het spoor buigt na het viaduct naar links af (zoals de Halderner Strasse).","006":"Anderhalve kilometer verder hield de Halderner Strasse - Schwarze Furth opeens op, en zag ik alleen nog maar akker. Rijdend langs de grote weg B67 zag ik opeens toch wel een duidelijke rechte lijn met bomen en struiken tussen de akkers lopen. De bomenrij op de foto is het tracé van de oude spoorlijn tot ongeveer op de horizon in het midden van de foto.","007":"Ik heb een stukje langs de spoordam gelopen, er is weinig meer te vinden van de spoorweg. Er is soms erg weinig begroeiing aanwezig voor een spoordam waarvan het spoor en ballast vijftig jaar geleden verwijderd is.","008":"En hier kom ik de eerste verassing tegen: een hectometerpaal! Deze kant is onleesbaar","009":"Op de andere kant is nog vaag de 2 herkenbaar van wat hectometer 2,2 geweest kan zijn.","010":"Verder zijn de oude spoorbiels hier als afzetting gebruikt langs de spoordam.","011":"Na de overweg met de Holbusheide is er alleen nog maar akker. Helemaal inks op de foto de B67, Het spoor liep links langs de houthandel Feldhaus en de bomen door. Het overkappinkje langs de fabriek suggereert een spoorse aansluiting, maar dat weet ik niet zeker.","012":"Tussen de Holbusheide bij Vehlingen en Isselburg waar ik nu ben is er niets van het spoor te zien. Ik denk dat het onder de weg verdwenen is. Volgens mijn informatie moet de spoorweg hier de oude ijssel overgestoken zijn, maar aan de overkant ligt een begraafplaats die er oud uit ziet. Niets te vinden. Het is zo nat dat de akkers zijn veranderd in kleine meertjes. Dat maakt het spoorzoeken ook wat lastiger.","013":"We kijken nu naar de voormalige L605 naar Isselburg, maar die weg is hier verdwenen op twee hectometerpaaltjes na. Nog langer geleden in 1961 liep hier de spoorweg over het tracé richting het station van Isselburg-Anholt.","014":"In de berm vind ik zomaar nog een dwarsligger van het spoor.","015":"En in de bosjes langs een ondergelopen akker staan nog een hele hoop spoorbiels die een hekwerk vormen langs de voormalige autoweg L605 en daarvoor dus spoorbaan.","016":"Ik had niet gedacht dat ik nog iets zou vinden van het spoor hier en wilde verder naar het station. Toen begon de zon opeens te schijnen en zag ik deze hectometerpaal 6,1. Het spoor liep hier links van de steen tussen de bomen door, we kijken richting Empel.","017":"Een klein stukje verder staat het station van Isselburg-Anholt. Tot vorig jaar stond hier ook nog de oude goederenloods, maar die heeft moeten wijken voor nieuwbouw, evenals de rest van het spoor in Isselburg. Er is hier best wat oude zware industrie aanwezig, dus moeten er een hoop spooraansluitingen zijn geweest. Maar alles is verdwenen onder een nieuw industrieterrein en een verse laag asfalt.","018":"Alles? Neen! Drie spoorbiels weigerden hun lot te aanvaarden en liggen als obstakel tussen twee parkeerterreinen in langs de Münsterdeich.","019":"In de Münsterdeich zelf liggen nog twee spoorstaven die duidelijk van het ene naar het andere nieuwbouwhuis lopen.","020":"Na Isselburg loopt de spoorlijn over een wat rommelige dijk, die als opslagterrein gebruikt wordt, om daarna te verdwijnen onder akkers. Ik was nog even gestopt bij een stukje bos waar onder andere kilometersteen 7,6 te ontdekken moet zijn. Toen ik met mijn schoenen zo diep de akker inzakte dat het water eroverheen stroomde (hoge bergschoenen!) vond ik het wel genoeg geweest. Het was ijskoud buiten en zat echt niet te wachten op koude voeten. Ik heb nog een stuk te fietsen tot Bocholt! Dus verder naar de Herzebocholt waar ik deze foto maakte de spoordam bij kilometer 8,9.","021":"Links in de spoordam stond het stuk spoorstaaf.","022":"Rechts langs de spoorlijn de omgevallen hectometersteen 8,9","023":"Honderd meter verder staat kilometersteen 9, hier op de foto en weer verder is steen 9,2 te vinden. Ik ga verder naar Werth.","024":"Bij het station van Werth staan nog oude wagons, maar het terrein is zo goed afgezet dat er geen fatsoenlijke foto van te maken is. De wagons zijn niet meer in een goede staat.","025":"De technische staat van het station van Werth is goed, maar ik vind het er niet uit zien. Lelijk! Snel verder fietsen!!","026":"Op de achtergrond de Raifeissen-winkel die altijd rond het spoor op het platteland te vinden is. Deze ligt een eind van de baandam af die hier onder de nieuwbouwwijk Ahm Bahndam ligt.","027":"Even voorbij Werth, bij de overweg met de Münsterlandtor vind ik hectometersteen 10,9. Erachter ligt kilometersteen 5,0. Ik weet niet waarom ik die niet op de foto gezet heb, maar dat is de nieuwe nummering van de lijn vanaf Bocholt. Op de achtergrond de nieuwbouw in Werth over het spoortraject. Nog 5 kilometer te fietsen tot Bocholt dus.","028":"De spoordam is een stukje netjes geschoren en er ligt een modern aandoende duiker onder de dam door. Er zit een druppel op mijn lens, het regent af en toe. Dat is niet zo erg.","029":"Ik fiets een stukje om naar deze brug over de Nebenissel, prachtige kleuren.","030":"Vanaf de brug is er een stuk fietspad op het spoor gelegd, we kijken nu richting Werth (Empel). Hier zijn nog best wat kilometerstenen bewaard gebleven, ik heb ze niet allemaal op de foto gezet, maar hier kilometer 11,2","031":"Iets verder vinden we nog een afgetakeld sein voor de overweg 300 meter verderop","032":"En hier eindigt het fietspad alweer.","033":"Want hier begint de rails!! Hier op het laatste moment is een apparaat neergezet dat denk ik moet voorkomen dat een trein verder rijdt. Zal moeilijk gaan met die bomen middenop het spoor.","034":"Er staat hier ook een stootblok met bomen.","035":"De rest van het spoor naar Bocholt lijkt redelijk boomvrij te zijn.","036":"Bij de overwegen staan hier nog waarschuwingsborden voor de trein. Er staat een elektrische trein op afgebeeld...","037":"Overweg bij de Brommelingstiege waar een vlaamse gaai en een eekhoorn zich uit de buurt maakten voor mijn fototoestel. Kijkend richting Empel.","038":"De Brommelingstiege kijkend richting Bocholt met de brug over de HeggenAa. Waar is de brug?","039":"Hier is de brug, verstopt tussen de bomen.","040":"De overwegen mag je maar met 10 kmpu passeren. Heb ik toch weer een gebod overtreden vandaag.","041":"Ook bij de overweg van de Mussumer Höfgraben is het spoor bomenvrij, maar weinig bereden. Kijkend richting Empel.","042":"Rechts bij deze overweg ligt een duiker. Deze is wel erg lang.","043":"Hier de duiker van wat dichterbij met een stuk spoorstaaf. Deze duiker ligt in een wat vreemde hoek, wellicht heeft de Siemens fabriek hier vroeger een spooraansluiting gehad.","044":"Bij de overweg richting Bocholt, rechts de fabriek van Siemens.","045":"We komen aan op het industrieterrein Bocholt, beter bekend als Mussum en de enige reden waarom het spoor hier nog ligt. Het industriepark is gebouwd in 1975 en goed van spoor voorzien. Officieel wordt het industriepark nog steeds bediend, maar het spoor ziet er niet bereden uit.","046":"Op de voorgrond het industriespoor, op de achtergrond de brug van het spoor Empel naar Bocholt over de Alte Aa.","047":"Het doorgaande spoor gezien in de richting van Bocholt op kilometer 3,5. Hier wordt het spoor nog sporadisch bereden door museumtreinen.","048":"Overweggetje over het industriespoor en doorgaande spoor (bij de hekken) in Mussum","049":"Het industriespoor is hier vrij schoon.","050":"En bij het doorgaande spoor vinden we weer de bordjes Unfallgefahr, betreten verboten. Ik zie het nu pas op de foto, ik had hier helemaal niet mogen zijn! Erg gevaarlijk ook. Ik heb geen ongeval gehad.","051":"Bij het industriespoor is nog een passeerspoor aanwezig.","052":"Op het passeerspoor staat een museumstuk dat helaas uitgebrand en behoorlijk verroest is. In de verte een industriespoor dat aftakt naar links","053":"Het wisselsignaal ziet er ook niet al te fris meer uit. Het industriespoor takt op dit punt af naar links, de doorgaande lijn loopt rechtdoor. De overweg achter me ziet er niet bereden uit.","054":"Het industriespoor takt op dit punt af naar links, de doorgaande lijn loopt rechtdoor. De overweg Am Ries ziet er niet bereden uit.","055":"Bij kilometer 3,0 vanaf Bocholt, op het doorgaande spoor zien we een bordje P staan naast de kilometerpaal. De oude kilometerpalen lijken te zijn weggehaald.","056":"3 2 0 3 R in ijzeren pinnen op de dwarsligger. Sommige dwarsliggers zijn in een slechte conditie.","057":"Kilometer 3,0 met een blik op de goederenloods van station Mussum","058":"Bij station Mussum staat een kleinlok, die eerst rood, toen groen en nu wit is.","059":"Een teleFoon om mee te funken.","060":"En nog een laatste foto van de kleinlok met een locomotor, een kraan rechts en diverse wagons bij het station van Mussum. Er waren hier mensen en ik was onbevoegd, dus ben ik maar verder gegaan.","061":"Het station van Mussum vanaf de andere zijde waar twee niet zo vriendelijke hondjes me welkom heetten. Vandaar dat die druppel me nog steeds niet opgevallen is, sorry daarvoor.","062":"De overweg met de L505 ziet er weer best netjes uit.","063":"Zicht richting Bocholt vanaf de overweg met de L505.","064":"Bordje P en kilometer 1,5","065":"Overweg met de Stemmers Heide. Spoor ziet er goed uit.","066":"Het spoor richting Bocholt bij de volgende overweg.","067":"En het roestig spoor met fietspad, zo kan het ook! Of zo zie ik het liever. Kijkend richting Empel.","068":"Overweg vlak voordat ik Bocholt weer in rij langs een stuk nieuwbouw bij de Wachtelslag","069":"Onder het viaduct waarover de L602 de spoorweg kruist","070":"Bij de rotonde waar de spoorweg langs loopt staan heel veel lichten om te waarschuwen voor de overweg bij deze overwegkast. De lichten staan uit. 1 mei 2016 is pas de volgende rit over het stukje spoorweg tot Mussum.","071":"Bordje Halt fur Zugfahrten voor de rotonde (links).","072":"Een stukje spoorstaaf en de loop van het spoor verder naar Bocholt, nabij de rotonde.","073":"Nog een laatste foto van de gehavende overweglichten. Even verder bij de Siemens fabriek zag het spoor er behoorlijk overwoekerd uit. Een Duitse man vond dat ik er maar behoorlijk onbevoegd uit zag en sommeerde me in niet mis te verstane bewoordingen 'of ik alstublieft weg wilde gaan'. Ik heb hem bedankt en ben ook verder gegaan zonder een foto te nemen.","074":"Dus moest ik een foto nemen vanachter dit hek bij kilometer 19,4 van de spoorlijn Bocholt-Wesel. Het bord geeft aan dat er niet verder gereden mag worden richting Mussum. Is de spoorlijn dan nu officieel gesloten? Er staan nog ritten van de museumspoorbaan gepland voor 2016.","075":"Foto bij de overweg met de Kaiser-Wilhem-strasse km 17,8. Het dubbele spoor van de lijn Bocholt-Wesel wordt hier enkelspoor. Het tweede spoor eindigt links bij een bielsenkruis en verder bij een stootblok. In de verte rechts is de wissel met aftakking van de spoorlijn naar Mussum te zien met het rode bord verboden door te rijden.","076":"Het spoor bij Bocholt Km 18,4. Dit lijkt op de kilometersteen te staan, maar die is heel slecht leesbaar. Bovendien staan we op het rangeerterrein, rechts langs de fabriek en waar ik nu sta heeft vroeger nog een spoor gelopen. De dwarsliggers van dat spoor liggen onder de vlinderstruiken.","077":"De blik richting station Bocholt met het langzaam overgroeiende rangeerterrein","078":"Het oude ontvangstgebouw van het station uit 1904","079":"En het nieuwe station op een foto uit het archief. Dit was de fotoreportage van het eerste deel van de spoorlijn DB 2265 alias de Baumbergebahn. Het eerste deel was gesloten in 1961 en laat alleen door goed zoeken haar sporen zien. Vanaf Mussum is het spoorvolgen en niet langer spoorzoeken. Toch vond ik het erg leuk om deze lijn te volgen en vraag me af of de lijn nu toch echt gesloten is voor verkeer."}