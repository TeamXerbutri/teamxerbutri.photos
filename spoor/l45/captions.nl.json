{"000":"In 2014 heb ik met een vriend (niet van Team Xerbutri) in de Hoge Venen gefietst. Daarbij hebben we delen van de RaVels over de voormalige spoorlijnen gevolgd. We startten onze trip in Trois-Ponts, waar deze brug de Amblève overspant. Gebouwd als onderdeel van de lijn Luxemburg-Spa, tegenwoordig in gebruik voor lijn 42. Voor ons het beginpunt van onze spoortocht. De administratieve lijn 45 boog na de brug af naar het oosten. ","001":"Rechts de lijn 42. Hier op deze plek takte lijn 45 vroeger af. Links langs de moderne spoorkast in het midden van de foto, langs de bosjes links op de foto. Ik kijk richting Trois-ponts","002":"De brug van lijn 45 over de N68, met het bordje van de Ravel dat de weg naar Malmédy wijst","003":"Bovenop de brug, een wachterswoning langs het spoor met veel railicten. Een typisch Belgisch sein, een bord met lijnnummer, een hectometerpaal en een oud betonnen andreaskruis.`Ik kijk richting Malmedy.","004":"Bij het spoorwachtershuis, blik richting Trois-Ponts.","005":"De wachterswoning en het schuurtje, met een origineel stukje spoor? Een armsein en een fluitsignaal bord. Ook die betonnen hekjes is typisch iets dat je vaak bij verdwenen spoorlijnen tegen komt.","006":"Wij zijn onderweg naar Stavelot! De spoorlijn is langs de heuvel of bergwand in de rotsen gehakt.","007":"In de berm vind ik de eerste hectometerpaal, met nummer 39,4. We zijn hier rond kilometer 21 van spoorlijn 45. Dit zou een wel heel erg oude hectometerpaal kunnen zijn van lijn 44, maar deze lijn takt sinds 1919 af bij het station van Stavelot ongeveer 3 kilometer verderop. Ik kan me niet voorstellen dat de verf na 100 jaar nog leesbaar is. Raar.","008":"In de berm bij een spoorwoning ligt een nieuwer andreaskruis dan het type wat bij de vorige wachterswoning stond.","009":"Een wachterswoning, maar geen weg. Zelfs op een heel oude kaart staat deze woning, maar is er geen weg op de kaart. Het huis is duidelijk een wachterswoning ontwerp, voor mij is het een raadsel.","010":"Een onleesbare hectometerpaal, maar in ieder geval wel met kleur.","011":"En verderop weer een soort voet met een vierkante paal waarvan het nut me onbekend is en een onleesbare hectometerpaal","012":"De eerste hectometerpaal die leesbaar is zegt kilometer 17,4. Deze is correct, want het is nog ongeveer 200 meter naar station Stavelot bij 17,2.","013":"Het viaduct van de Basse Voye bij Stavelot","014":"Rechts langs het spoor achter het hek ligt een soort fabrieksterreintje. Ongeveer waar de mensen lopen stond vroeger het stationsgebouw rechts aan de lijn. Dit is nog goed te zien op een luchtfoto uit 1971.","015":"Links in de bossen ligt een oude perronband van het station Stavelot","016":"Even verder is dit in ieder geval duidelijk een perronband geweest van station Stavelot. Het station is lang geleden gesloopt.","017":"Aan het einde van het perron nog een (onleesbare) hectometerpaal, wellicht 17,1.","018":" Sein, met erachter de bijbehorende overweg.","019":"Dit bord geeft aan dat er over 100 meter een sein aankomt. In de verte het sein.","020":"Verder op weg naar de volgende overweg weer een honderd-meter bord. Bij andere spoorfietspaden is het bijzonder als je deze tegenkomt, maar hier staan ze nog bijna overal.","021":"Bij de overweg geen sein. Vanaf hier liep de lijn 44 naar Spa links omhoog en lijn 45 volgt de RaVel. De wegen liggen parallel aan de spoorlijn en soms is er een verbinding tussen de twee wegen. Het spoor steekt hier een zijdal van de vallei van de Amblève over.","022":"Aan de andere kant van de overweg staat er nog wel een sein, we kijken nu richting Stavelot - station, waar we vandaan kwamen. Rechts het muurtje om de bedding van lijn 44 te ondersteunen.","023":"Het muurtje van lijn 44 wordt steeds hoger.","024":"Tot hier de spoorlijnen zich van elkaar scheiden, lijn 44 liep in de bosjes links hoog door. Lijn 45 duikt de tunnel van Berzilliers in. De RaVel loopt tegen het talud van de N68 omhoog.","025":"Een close-in van de hectometerpaal 16.1 ook zichtbaar op de vorige foto.","026":"Dat is het westportaal van de tunnel van Berzilliers.","027":"Zonder statief is het best lastig foto's nemen in de tunnel. De nissen zijn erg ondiep.","028":"We rijden met volle vaart door de tunnel heen.","029":"Ook deze foto is wat bewogen, het oostportaal van de tunnel van Berzilliers.","030":"Kilometer 15 langs de spoorweg.","031":"We gaan over de N664 Mista vlakbij het gehucht Masta. ","032":"En het spoorwegviaduct van Masta","033":"Kilometerpaal 22... Tja ik weet het ook niet. Ik kan hier niks van maken. Dit is kilometer 12, het station van Masta stond hier rechts voordat het gesloopt werd..","034":"De bedding is hier erg breed. Tot 1918 liep hier de grens tussen België en Duitsland en was Masta het grensstation. Wellicht was hier een emplacement. Volgens de kadasterkaart hoort dit stuk nog bij het spoor, op de luchtfoto van 1971 is het woestenij.","035":"We passeren kilometer 12,1 Deze klopt wel.","036":"En verderop tref ik de intacte 11,6 aan.","037":"De spoorweg loopt eerst onder de N62 door (fietspad rechts).","038":"Om vervolgens de tunnel van Meiz in te lopen. Dit stuk tunnel is duidelijk gebouwd bij aanleg van de autosnelweg. Op de luchtfoto van 1971 lijkt de tunnel van Meiz grotendeels opengelegd, en pas later bij de aanleg van de autosnelweg weer dicht gemaakt te zijn. Dat is het tweede raadsel van deze spoorlijn waarover ik geen info kan vinden.","039":"Weer met volle snelheid door de tunnel, dit keer onder het knooppunt van snelweg A27 met de N62.","040":"En onder het volgende viaduct door. Hier loopt geen weg meer overheen. Een verlaten viaduct dus. Hier was vroeger de halte van Meiz, de weg over het viaduct liep van Meiz naar Falize. Ook staat hier nog een woning(rechts), waarvan ik niet zeker weet of het spoors is.","041":"Vervolgens bereiken we Malmedy en gaan we de rivier Warche en N62 over met een stel prachtige viaducten, maar van boven wat saai. De eerste keer dat ik Malmédy binnen reed via de N62 maakte het viaduct behoorlijk wat indruk. En toen was de spoorlijn nog in dienst.","042":"De spoorweg ligt op een hoge baandam in de vallei. ","043":"We fietsen lekker door. Verschillende struiken staan mooi in bloei. Er is niks interessants te zien op de foto, klik rustig verder.","044":"Hectometerpaal 8,3 in Malmedy, lijkt te kloppen. Zoals je ziet is het een vierkante Duitse paal met een Belgische schildering erop. Links erachter ligt het Residence de Ravel.","045":"In de berm van de spoorweg vind ik een stuk spoorstaaf","046":"Op het oude rangeerterrein van Malmedy links is tegenwoordig een camperparkeerplaats. Dit was tot 1918 een grensstation. Het emplacement rechts ontdek ik nu pas op een luchtfoto van 1971. Daar kan nog wel wat leuks te vinden zijn misschien.","047":"Daar doemt het station van Malmedy op.","048":"De goederenloods van Malmedy in het voorbijgaan.","049":"Hier is een perroneiland herkenbaar. Rechts zie je nog de goederenloods waar we net langs gefietst zijn.","050":"Het rode kruis gebouw, vroeger het stationsgebouw.","051":"En de typische Belgische betonnen spoorhekjes vind ik ook hier terug! Met een kilometersteen naar Duits model, het is duidelijk door wie de spoorlijn hier aangelegd is.","052":"Een sein bij de overweg met de Rue de Floriheid.","053":"Dit shot heb ik snel genomen als suggestie voor de redactie van Railtrash. Ik ben al jaren fan van de reportages over verdwenen spoorlijnen die zij maken.","054":"We komen een volgend overwegsein tegen, het spoor liep hier vlak langs de doorgaande weg N62.","055":"En een anders gevormd bord P langs de N62","056":"En een sein met nummer 3 tien meter verder, hier lijkt bij iedere uitrit een sein gestaan te hebben.","057":"Hier staat het honderd meter bord scheef. We fietsen Malmedy uit richting Waimes.","058":"Dit andreaskruis staat bij de poort van iemand zijn achtertuin. Rechts zie je een nog oudere betonnen paal staan, waar vroeger een rood-witte beschildering op zat. Ik vind het maar gek, een andreaskruis in je achtertuin!","059":"Hier vind ik de resten van een sein vlak bij de overweg met de Bellevue. Op Google Streetview kun je hier het spoor nog zien liggen.","060":"In de struiken bij de overweg staat een betonnen paal. Het leuke baanwachtershuisje langs de N62 is verdwenen.","061":"Nog een seinpaal, voorlopig even de laatste want de spoorlijn slingert nu de Hoge Venen in, een stil natuurgebied. Zeker een groot contrast met Stavelot en Malmedy waar de spoorlijn langs drukke wegen loopt.","062":"Een versleten andreaskruis bij een bospaadje dat het spoor kruist in de Hoge Venen","063":"In de berm lag zelfs nog dit oude bord dat voor de treinen waarschuwt.","064":"Het Chemin du Val bij een vakantiepark, hier heeft ook om onduidelijke redenen een andreaskruis gestaan.","065":"Even verderop is de overweg met de Chemin du Val. Links langs het spoor stond ook een kastje met de overwegbeveiliging.","066":"Kast nummer 14 langs de Chemin de Val","067":"Hier steekt een vaker gebruikt bospad het spoor over, de andreaskruizen zijn verdwenen, maar de palen staan er nog wel.","068":"We komen aan bij de steengroeve van de Warchenne, genoemd naar het beekje dat hier stroomt.","069":"Dit huisje ziet er wel erg leuk uit, maar is niet in de stijl van de eerdere wachthuisjes die we tegenkwamen.","070":"Ook hier staat nog het sein dat de overweg beveiligde. Links stroomt het kleine beekje de Warchenne. Vroeger lag hier een brug over het beekje.","071":"e foto heb ik in 2004 gemaakt bij de ingang. De honden op het bordje keken niet erg vrolijk namelijk. Het huisje links lijkt bij het spoor gehoord te hebben, rechts naast het huisje is een overweg van de groeve. De rails lagen er nog. Het spoor loopt achter de kraan langs naar rechts het beeld uit. Zoals je kunt zien is de brug, net als de andreaskruizen, inmiddels verdwenen.","072":"Langs het spoor vind ik dit bord. Er is geen pad te bekennen.","073":"Vanaf hier loopt de spoorweg weer verder door het natuurgebied, het is best leuk fietsen hier. Niet dat je iets spoorhistorisch terug kunt vinden, maar je rijdt zo wel gemakkelijk op de fiets dwars door een stil natuurgebied. Voor België is dat uniek.","074":"Foto's van fietspaden zijn saai, maar we naderen Waimes (Frans) ofwel Weismes (Duits).","075":"Over 100 meter volgt een sein voor de overweg. Het sein zelf vinden we niet terug.","076":"Maar aan de andere kant van de overweg staat er nog wel een sein in de struiken.","077":"Verstopt tussen de bomen is een andreaskruis geplaatst bij een kruip-door-sluip-door paadje van een parkeerplaats...","078":"... naar een graspaadje tussen de huizen door. Het is niet eens echt een pad, meer een soort brandgang. En dan toch een bord. Vreemd.","079":"Een bordje P. Het heeft eigenlijk weinig met spoorzoeken te maken. Het is eerder tegenkomen.","080":"Zo komen we hier alweer een stopsein tegen met fluitsignaal bord. BaanPost 4, bij de overweg met de N676","081":"Aan de andere kant sein AP 4.","082":"Honderd meter verder volgt er weer een sein, de spoorweg loopt een klein stuk door een uitgraving.","083":"Om verderop twee straten de passeren. BP2-1 met bordje 2 voor 2 straten?","084":"Links nog een hectometerpaal, deze is slecht leesbaar. De weg links op de foto is de Rue du Pont, we staan nu bovenop de brug over de N676.","085":"Foto uit 2007 van de brug over de N676. Ik kwam hier in 2007 langs tijdens het railtracken van de Vennbahn.","086":"Het perron langs de achterkant van het station Weismes.","087":"Als laatste een foto uit 2007 van het station van Weismes, lijn 45 liep van deze kant gezien achter het station langs."}