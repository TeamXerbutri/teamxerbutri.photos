{"000":"Het station van Raeren in augustus 2007. De foto is genomen door een 71 jarige Duitser die me inhaalde en een gesprek aanknoopte. Hier sluit lijn 49 naar Eupen ook aan bij de lijn. De voormalige treinstellen van de Vennbahn spoorwegmaatschappij staan hier opgesteld en er is een bedrijf dat tegenwoordig gebruik maakt van de gebouwen die de voormalige Vennbahn hier in gebruik had. Ik had hier graag wat langer rond willen hangen, maar de Duitse man had me overtuigd dat ik beter door kon fietsen, als ik nog in Sankt Vith aan wilde komen vanavond.","001":"Zelfde plek, elf jaar later, kijkend richting Eupen nu, precies bij hectometerpaal 19,1 van spoorlijn 48. Dit is het begin van mijn spoorspeurtocht van elf jaar. Links zie je de voormalige loods van de Vennbahn, rechts staat nog een locomotor. Meer foto\u0027s vind je op onze website bij Station Raeren.","002":"200 meter verder bij hectometerpaal 19,3. Een foto uit januari 2018. In de verte achter de stapel spoorbiels het station van Raeren","003":"Ik vind het een aardige foto, verder niet zoveel anders over te zeggen als: Dupuis spoorbiels, deze heeft nummer F276. ","004":"Voor de voormalige hal van Rail et Traction (nu failliet?) staan nog de oude treinen en locomotieven. Rechts achter het hek ligt het gat van de voormalige draaischijf. De paal rechts met de witte strepen lijkt op een paal voor een oversteekplek, soms hebben ze nog een andreaskruis.","005":"Een foto met superveel railicten en het nieuwe vennbahn fietspad. Dit is hoe ik het zelf het liefst zie, een fietspad op afstand van het spoor en de spoorweg met zijn historie nog intact. Links hectometerpaal 19,4. Rechts het bord dat over 100 meter de armseinen staan, erachter het seinhuis met een wagon ervoor. Links betonnen biels, rechts houten. Spoorlijn 49 loopt rechts van het 100meter bord.","006":"Ongeveer dezelfde plek, paar meter naar links. Oprijseinen vanaf de loods. Bij de vennbahnradweg hebben ze een andreaskruis geplaatst. Voor die ene keer dat er hier ooit een trein langs komt.","007":"Weer een klein beetje verder (er is zoveel te zien hier!!). Fluitsignaalborden bij de seinen, en lantaarnpalen beter in zicht. Lijn 49 rechts is ook in zicht tussen de struiken. De wagon staat op lijn 49.","008":"De splitsing van lijn 48 en lijn 49. Twee sporen van lijn 48 lopen naar links en het spoor eindigt daar. Twee sporen komen bij elkaar in de enkelsporige lijn 49 naar Eupen.","009":"Spoorrails uit 1953 van de nog steeds bestaande fabriek in Rodange","010":"Rechts spoorlijn 49, links eindigt het spoor van spoorlijn 48. Hopelijk hebben ze het wissel vastgezet, anders rijdt de trein zo het fietspad op.","011":"Vanaf nu vooral fietspad met foto\u0027s uit 2017 en 2018, af en toe afgewisseld met foto\u0027s van de situatie in 2007. De laatste foto was bij de splitsing Y Raeren tussen lijn 49 en lijn 48. Deze foto met het andreaskruis (waar is de weg?) is gemaakt bij Y Periol. Van de dertiger jaren(?) tot 1962 lag er een dubbelsporige verbindingsboog met spoorlijn 49.","012":"Hectometerpaal 20,7 in de bocht bij Periol, met het andreaskruis van de vorige foto.","013":"Ik vind het lastig me voor te stellen dat hier een groot spoorknooppunt was. Het moet een fortuin gekost hebben het aan te leggen, want het hoogteverschil is enorm, de verbindingsboog liep dwars door een vallei. Uit militair oogpunt was het wel fijn dat treinen door konden rijden naar Camp Elsenborn zonder eerst kop te hoeven maken in Raeren. Maar goed, rechtdoor dus Eupen, rechts 180 graden met de bocht mee ligt Raeren.","014":"Nog twee andreaskruizen in het bos, er is geen pad meer, en geen spoor meer.","015":"En de eerste Belgische hectometerpaal. Het getal is niet meer leesbaar.","016":"En ik maak een klein sprongetje, in de tijd van winter 2018 naar zomer 2017. In temperatuur. En in plaats. Dit is de vennbahn anno 2017. Een plak asfalt, met af en toe een railict (sein links). En verder van die afschuwelijke blauwe borden iedere 500 meter met - lekker belangrijk-  het alarmnummer erop! Wie heeft dat verzonnen??? ","017":"Kruising met de Stockj\u00E4ger, ik ben nu in Duitsland. De spoorweg is Belgisch grondgebied.","018":"Verstopt een Pruisische hectometerpaal bij de Stockj\u00E4ger","019":"Een zeer oninteressant fietspad, maar rechts begint het oude perron van station Roetgen (2017)","020":"Er lijken wat borden en seinen geplant op het voormalig perron in Roetgen. Leuk voor de toeristische fietsers. Geen idee meer of deze er in 2007 ook al stonden.","021":"Een overwegkast, een sein en overwegbeveiliging gezellig samen op het perron.","022":"Voor als u het niet wist, we zijn in Roetgen. Enige overeenkomsten met de originele stationsborden berust op louter toeval. Of niet. Aardige poging.","023":"Wat een verademing, terug naar 2007, toen er nog spoor langs een perronband lag. Hier het Kultuurstation van de Vennbahn maatschappij in Roetgen.","024":"In Roetgen had ik enorme honger, dus ben ik terug naar een winkel gefietst en ben los gegaan. Ik knoop een gesprek aan met een paar Duitsers met gammele vakantiefietsen. Zo reed ik hier tien jaar geleden ook rond. Ik heb nu een semi-pro reismountainbike, dat fietst tien keer beter. Maar goed, met het 150 kilometer fietsen-plan mag dat ook wel. Ik ben meer dan 2 kilometer vergeten foto\u0027s te maken. Of deed ik dat expres? Er staan zulke mooie bloemen langs de spoorlijn hier... Ik vergeet de Belgische wachterswoning aan de Neustrasse.","025":"Op de foto ziet het er een stuk leuker uit dan in het echt. Het waait hard, wind tegen, en het gaat vals plat omhoog. Zwaar dus met bepakking op de fiets. Ik doe mijn best die stomme blauwe borden niet op de foto te krijgen zoals je ziet. Verder niks te zien hier! Fietspad door bos, trap maar door.","026":"Volgende dorp in zicht: Lammersdorf!!","027":"Als ik plotseling nog en stukje rails zie liggen bij Otto Junker.","028":"Gaaf hoor! Een oude industrie-aansluiting","029":"Hier begint het voor de Vennbahn zo typische perron voor station Lammersdorf","030":"En wederom gezellig gegroepeerd en uit verband getrokken een sein en een overwegbeveiliging op het perron.","031":"En nog eens even kijkend in de richting van Raeren. Leuk h\u00E8 die bloemetjes!","032":"Hah! Dat is schrikken! Zomaar een sein langs de spoorbaan. Ook de plaats lijkt wel okay, zo\u0027n tweehonderd meter voor de wissel van station Lammersdorf. Tof!","033":"Dit gaat zo al kilometers door, flauwe bocht, en een tot de horizon uitstrekkend recht stuk. Geen uitzicht met de bomen links en rechts, maar de wind blaast er precies tussendoor. Ik heb dit stuk eerder gefietst, ik weet dat Monschau niet ver meer is. Na Monschau wordt alles beter.","034":"Verstopt in de struiken, een Pruisische hectometerpaal","035":"En nog \u00E9\u00E9n, een stukje verderop! Het is dat ik ze al zo lang niet gezien heb. Links is Belgi\u00EB alweer, rechts Duitsland.","036":"En een onleesbare Belgische hectometerpaal","037":"De weinige plaatjes die ik in 2007 geschoten heb vind ik wel geweldig. Zoals de overweg met de B258. De overwegbeveiliging staat hier gewoon waar ie moet staan.","038":"En ongeveer dezelfde plek in 2017. De perronrand van het middenperron in Konzen is nu goed zichtbaar. Het tweede (linker)spoor loopt hier tegen een stootblok aan.","039":"Op dezelfde plek, station van Konzen, maar dan in de richting van Monschau.","040":"Met weer een gezellige verzameling van seinen, borden en overwegbeveiliging. Achter het perron ligt nog spoor.","041":"En terug naar 2007, met overwegsein en de overwegkast aan het eind van het perron.","042":"Links een muur langs de spoorweg(2007), was dit een overslagterrein? Volgens de kaart uit 1936 was hier een emplacement, dus dat zou kunnen.","043":"Dezelfde muur op panorama in 2017. Hier lag waarschijnlijk ooit een laadspoor. Het dorp Konzen ligt trouwens twee kilometer verderop. De spoorlijn ligt op 900 meter van de dorpskern vandaan, dus een beetje rare plek voor het station hier.","044":"Ongeveer een kilometer verder bij de Auf Aderich, de eerste huizen van het dorp Konzen. Dit was een mooie locatie geweest voor het station, 900 meter van de dorpskern.","045":"Een Belgische hectometerpaal, foto uit 2007","046":"In 2007 kwam ik op de L106 Hatzevennstrasse dit moderne Duitse bord nog tegen, overweg over 300 meter.","047":"De vier kilometer tussen Kontzen en Monschau zien er zo uit als deze foto.","048":"Ik kom in de buurt van Monschau en heb voor het eerst een mooi uitzicht. Als je dan toch fietst in Belgi\u00EB, is dit wel een mooie, makkelijke en veilige manier om met je fiets van A naar B te komen. Maar ik vond de verlaten spoorweg uit 2007 gewoon een stuk mooier.","049":"Zoals dit plaatje bij Monschau uit 2007. Maximum snelheid van 40 kilometer per uur, dat lijkt me wat onverstandig.","050":"Het stationsemplacement bij Monschau is anno 2007 totaal overwoekerd. Onder de bloemen en struiken liggen de sporen.","051":"Zelfde plek anno 2017, een strak gemaaid gazonnetje. Rechts staat nog steeds de spoor-schuur.","052":"De spoorschuur in 2007 vanaf de zuidwestzijde, met rechts nog de overwegbeveiliging van de Eupenerstrasse.","053":"Het schuurtje is opgetrokken uit baksteen gecombineerd met het houtwerk. Het lijkt daardoor wel een vakwerkconstructie, zoals de huizen beneden in Monschau gebouwd zijn.","054":"Een blik in het binnenste van de spoorschuur. Ik durfde niet verder te gaan, mijn fiets met al mijn bagage staat dan onbewaakt buiten. Dus ik hou het voor vandaag hierbij.","055":"Het station van Monschau in 2007. Tenminste, dit is het gebouwtje dat aan de spoorweg staat en voor de Vennbahn als station gediend heeft. Het stationsgebouw is een tiental meters naar links.","056":"En het stationsgebouw in 2017. Heb je gezien dat zelfs het originele stationsbord op de gevel is vervangen door een RaVeL-exemplaar? Dat is toch compleet onnodig?","057":"Het gele gebouw is het verbouwde stationsgebouw van Monschau (achterzijde)","058":"Een kilometer verder dit aardige viaductje, ik heb het blauw bord van de foto geknipt. Ik vind die dingen lelijk en overbodig.","059":"Hoera! Kilometer 50. De spoorweg slingert hier een beetje, dus de wind is soms even weg. Ook stijgt het niet zo hard meer. Ik snap dat ze er het nummer van de hulpdiensten op hebben gezet. Er staan er zoveel dat je er makkelijk tegenaanrijdt. Of je rijdt ertegenaan omdat ze je keel uithangen. Of omdat je al bijna 50 kilometer op deze spoorweg erop hebt zitten, en dus al honderd borden hebt gezien en er bordenblindheid ontstaat. Of uit pure wanhoop omdat je hard aan het klimmen bent, tegen de wind in, en je steeds de bevestiging krijgt dat je maar 500 meter opgeschoten bent. ","060":"Een RaVel rustplaats, en een blauw bord. Hoeveel nut hebben die Belgische alarmnummers nou helemaal? Links is Duitsland, rechts is Duitsland. Ik zit op 1 kilometer van Monschau en op 15 kilometer van de dichtstbijzijnde Belgische stad. Goed, niks te zien hier, snel verder.","061":"Ik heb ze zo lang vermeden!! In 2007 heb ik dit stuk overgeslagen door langs de rivier de Roer te rijden (Rur), die rivier die uitkomt in Roermond. Dat is een prachtige stille vallei. Maar goed, het ging me hier om het bruggetje.","062":"Ik was onder de indruk van de rotsen waar ik tussendoor fiets, maar daar is weinig van te zien op de foto.","063":"Het viaduct van Reichenstein in 2007.","064":"Ze hebben in verband met militair-strategisch belang de Vennbahn in 1907 verbeterd. Daarvoor hebben ze ook de bocht bij Reichenstein afgesneden, en het viaduct verlegd. De sporen van het oude viaduct zijn nog steeds te vinden.","065":"En het viaduct van Reichenstein in 2007 van de andere kant.","066":"In 2007 tijdens mijn tocht had ik de korte route genomen, relatief dicht langs de spoorlijn, over een grindpad. De natuur in de vallei is waanzinnig en ik ben tijdens het hele stuk fietsen tussen Monschau en Kalterherberg maar enkele wandelaars tegengekomen. Het is door de dichte struiken en steile hellingen van het talud bijna onmogelijk om het spoor te fotograferen.","067":"In Kalterherberg ligt er nog spoor dat gebruikt wordt voor het railfietsen. Nu begint het weer leuk te worden!! Er dreigt af en toe wat regen te vallen uit de donkergrijze wolken, maar de railicten maken dat helemaal goed.","068":"Verderop station Kalterherberg. Vanaf hier ligt het fietspad naast het spoor, zo kan het dus ook.","069":"Er staan enkele oude wagons die in gebruik zijn door het railfietsbedrijf.","070":"Railfietsstation Kalterherberg in 2007, met de gezellige bankjes en de railfietsen op het spoor.","071":"En het station in 2017, op het perron is niks veranderd, langs het spoor een hoop! Met een nieuw Ravel-fietspad en een hekje langs het spoor.","072":"De afgelopen kilometers was dit het uitzicht, een echt Hoge Venenlandschap met heide en bomen, af en toe vergezichten. En ook hier wordt ik soms ingehaald door wielrenners.","073":"Dit is een foto van een onbetekenende spoorwegovergang tussen Monschau en Sourbrodt uit 2006. Let op voor spoorfietsers!","074":"Het spoor zag er in 2006 goed onderhouden uit. Zou je op de spoorfiets maar 20 kilometer per uur mogen?","075":"Zo ziet de overweg er in 2017 uit. ","076":"Toch haalt zo\u0027n ravel heel wat romantiek weg uit zo\u0027n plaatje. Leg je hand maar eens over de rechterhelft van de foto en zie wat een verschil dat maakt in de sfeer.","077":"Hectometerpaal 55,3 en de spoorlijn in het natuurgebied.","078":"Zelfde verhaal over de sfeer met of zonder fietspad. Maar voor de journalistiek zo vastgelegd. Een fotogeniek ingestorte materiaalhut midden in de bossen langs de spoorweg.","079":"En van de andere kant.","080":"Dan moet je een stukje omfietsen, mij is onduidelijk waarom, waarna je in spoor-railicten walhalla Sourbrodt aankomt. Het is niet zo dat ze hier niks hebben gesloopt, de unieke seinbrug is bijvoorbeeld al lang verdwenen, maar er is nog zoveel te zien hier!!","081":"Er is een oud (maar afgesloten) seinhuis. Er staan oude wagons en een hoop armseinen. En de lucht is alarmerend donkergrijs, maar het blijft gelukkig droog.","082":"Het overslagperron van station Sourbrodt voor verkeer naar het legerkamp, met links en rechts wagons.","083":"Zo zag het emplacement van Sourbrodt er in 2006 uit, iets leger, maar verder niet veel anders dus. Links is er nu ruimte voor een fietspad en railfietsers, rechts staan een paar wagons extra.","084":"Het leegstaande station werd in 2006 opgeknapt.","085":"De stationsgebouwen en het emplacement in 2006","086":"Toegang tot het laadperron, overweg en de spoorweg in 2006","087":"Aan deze kant is er meer veranderd de afgelopen tien jaar, de sporen zijn weg. Het stationsgebouw staat er nu zeer netjes bij.","088":"Hier hebben ze meer laten staan langs het fietspad, zoals het bord met de snelheidsbeperking van 40 kilometer per uur.","089":"En hier ligt zelfs nog een stuk rails, wissels, links een lantaarnpaal van een emplacement, rechts het honderd meterbord en een locomotor! Wat een leuke verrassing.","090":"Seinhuis aan het einde van het emplacement. Deze ziet er goed uit!!","091":"Locomotor, wissel en het stopbord vlak voor de overweg.","092":"Stopbord en de wisselkloot. Stond er geen seinhuis een paar meter terug? Het zij ze vergeven. Dit is zo leuk genoeg. Dit is wel ongeveer de plek waar vroeger het wissel voor het emplacement lag.","093":"In de berm een waarschuwingsbord voor stoom en rook van de locomotieven.","094":"En in de struiken, netjes gemaaid wel, liggen nog resten van een draaischijf! Op de luchtfoto van 1971 is nog maar de helft van de draaischijf te zien. Toch lijkt de rails me, gezien de struik rechts, geen reconstructie. De draaischijf is wel netjes blootgelegd.","095":"En bij de overweg nog een ouderwets betonnen andreaskruis, vers geschilderd.","096":"Leuker nog, ook in de struiken, nog een onderdeel voor de bediening van de wissels en seinen vanuit het seinhuis.","097":"Een stuk verder staat nog het bijbehorende armsein. Wat ik me nu pas afvraag: Dit zijn Duitse seinen langs een Belgische spoorweg. Staan die seinen er al sinds 1909? En leidde dat niet tot moeilijkheden voor Belgische machinisten in deze regio. De Belgische seinen zijn duidelijk verschillend van Duitse. De seinen staan ook nog eens aan de verkeerde kant, aangezien men op het Belgische spoor links rijdt.","098":"De foto van 2017, ik nader station Robertville. Rechts is de perronband weer goed zichtbaar.","099":"Dat is nu een grappig gebouwtje, dat past wel bij de spoorlijn. Hier was vroeger de halte voor Robertville, een dorpje van 2400 inwoners twee kilometer verderop. ","100":"Na een viaduct over de Warche waarvan je niks kan zien vanwege de bomen kom ik aan in Weywertz. De eerste railicten dienen zich aan, te beginnen met het honderd meter bord links.","101":"En het Stop, fluitsignaal bord met het overwegsein voor AP89.","102":"Zo lag het spoor er in 2007 bij. Overweg M\u00FChlenstrasse in de kijkrichting naar Raeren","103":"En in 2007 bij de overweg de kijkrichting naar Waimes. Ik was duidelijk al moe hier, want het sein rechts staat er maar half op.","104":"In 2017 is het sein verdwenen... Alleen de paal staat er nog. Van de andere borden geen spoor.","105":"En een mislukte foto van het P-bord, ik fiets in de schaduw en de zon breekt net door.","106":"De moderne brug over de Flossweg.","107":"Het sein voor BP90 (en fluitsignaal bord) in 2017, dit vind ik dan wel weer een aardige foto. Tweehonderd meter verderop ligt het voormalig stationsgebied Weywertz-Nidrum vlakbij de kern van het dorp Weywertz. Ik heb het niet herkend, en heb er niet bij stil gestaan.","108":"Links verscholen een Pruisische hectometerpaal. En in de verte het sein voor overweg 90. ","109":"En een foto van het bruggetje bij de Br\u00FCckenweg uit 2007. Het bijbehorende verhaal van mijn fietstocht uit 2007: De schaduwen begonnen al wat langer te worden, tijd voor avondeten. Dus heb ik een plekje uitgezocht met een mooi uitzicht, heb mijn gaspitje aangestoken en heb voor mezelf kant en klare droge macaroni opgewarmd. Met droge spekjes. Geen fantastische combinatie, maar wel voedzaam. Er is nog een eind te gaan tot Sankt Vith (heb Gouvy maar uit mijn hoofd gezet), dus het is tijd om te gaan.","110":"In 2007 ben ik na het avondeten een stuk teruggelopen vanaf het spoorviaduct van Lijn 45A over de Weinweg. De rails van lijn 45A zijn opgebroken, maar die van Lijn 48 nog niet zoals je hier kunt zien. Ik kan er alleen niet op komen voor een goede foto helaas.","111":"Een stuk terug kwam ik resten tegen van de fly-over die lijn 45A kruisingsloos met lijn 48 verbond. De brug is verdwenen, er zijn alleen nog maar de brughoofden over. En die liggen zo tussen de bomen dat ik er geen goede foto van kan krijgen. Op bovenstaande foto het sein langs de spoorweg voor de vork met lijn 45A.","112":"De splitsing met lijn 45A in 2007. Het linkerspoor is de Vennbahn, het rechterspoor dat bij de Vennbahn komt is lijn 45A. Van deze lijn zijn rond 2005 de rails verwijderd","113":"Precies dezelfde plek in 2017, maar dan totaal veranderd.","114":"In 2007 bij het voormalig station van Weywertz ligt alleen het emplacement er nog. Het stationsgebied is een afgesloten terrein van een houtverwerkend bedrijf. In 2007 fietste ik verder naar Faymonville.","115":"En in 2017 op precies dezelfde plek, weer precies onherkenbaar. Het station Weywertz ligt twee kilometer van Weywertz vandaan aan een kruispunt tussen belangrijke wegen en de spoorwegen 48 en 45A. In 2017 fietste ik via lijn 45A de Eifel in om nog twee spoorlijnen te volgen. Ik moet zeggen dat het in 2017 sneller ging dan in 2007, maar het was ook minder avontuurlijk (lees leuk).","116":"Foto uit 2007 van het spoorciaduct over de rue de la laiterie in Faymonville.","117":"En deze mooie foto van het snelheidsbord en kilometerpaal 71. Ik heb op in 2007 op \u00E9\u00E9n dag dus al langs 71 kilometer spoorweg gefietst, de telling begint bij Aken op nul, en is ondanks alles niet gewijzigd in een Belgische telling.","118":"Het station van Waimes, gezien vanaf het stationsplein. Lijn 45 begint rechts achter het station en loopt achter het station langs richting Malmedy. De Vennbahn liep rechts met een boog langs het station en verdwijnt ook rechts van de foto. Dit is de laatste foto van deze reportage. Je kunt verder lezen bij deel 4 van de vennbahn. Of hiervandaan de spoorreportage van lijn 45 volgen. Of je kunt mee spoorfietsen langs spoorlijn 45A Duitsland in."}