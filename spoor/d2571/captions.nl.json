{"000":"Station J\u00FClich in 2007","001":"Overweg D\u00FCrenerstrasse in 2007. De lijn liep parallel aan de spoorlijn J\u00FClich -Dalheim om even verder naar het noordoosten af te takken. (Foto richting noorden)","002":"Deze foto uit 2007 is van net na de splitsing, het voorste viaduct is van de lijn naar Hochneukirch, de achterste van de in gebruik zijnde spoorlijn naar Linnich (DB 2540 Rurtalbahn naar Dalheim).","003":"Ameln 2013. Ik ben op de fiets. De regen komt met bakken uit de hemel en ik ben doorweekt. Er missen tussen J\u00FClich en Ameln nog 10 kilometer spoorlijn. Zo\u0027n drie kilometer is hergebruikt voor de aanleg van de doorgaande weg L264 en verder nog zeven kilometer woest overgroeide spoordijk, waartussen er volgens diggelfjoer nog enkele hectometerpaaltjes moeten staan (in 2007). Anno 2013 zijn de bramen te dicht om die terug te vinden. Nu over de foto: We kijken nu richting J\u00FClich, hier was een spoorovergang en het spoor liep langs het paadje links op de foto.","004":"Km 25,7 In Ameln ligt onder water nog een stuk industrieaansluiting tussen de kinderkopjes. Van het station geen spoor, wel veel silo\u0027s, maar behalve deze spoorse aansluiting heb ik niets kunnen vinden.","005":"Diep in het bos liggen brugresten van waar de spoorlijn richting Bedburg (DB 2582) aftakte. Op de website van Diggelfjoer en Railtrash vind je mooiere foto\u0027s van de brug.","006":"De bossen van rechts naar links langs de akker volgen het verloop van de spoorlijn Ameln - Bedburg. Helemaal links de aftakking waar in de bossen de brug ligt.","007":"De spoorlijn van Ameln naar Bedburg heeft bestaan van 1898 tot 1966. Zoals je ziet op de foto is de spoorlijn uitgewist in de akkers.","008":"Titz, 2013. Viaduct over de K\u00F6lner Strasse. Keulen ligt nog een eindje verder. De straat voor ons verdrinkt en de straat achter ons is miserabel. Maar misschien was dit vroeger wel een belangrijke steenweg.","009":"In Titz vinden we een spoors gebouw bij de overweg over de Landstrasse . Hier vlakbij was ook de halte.","010":"Halte Titz, waarvan ik aan \u00E9\u00E9n kant van de weg nog de perronresten vindt. Terwijl ik vanaf de weg de perronresten zag, sloeg er net een auto van de hoofdweg af en stopte vlak bij me. Er zaten een man en vrouw in van middelbare leeftijd. De bedoeling van de actie was me onduidelijk, bovendien wilde ik net een foto gaan maken in de bosjes. Om een foto te maken moest ik eerst mijn regenjas uit doen (mijn rugtas zat onder mijn regenjas). Het moet er voor hun allemaal behoorlijk vreemd uit hebben gezien. Het regende zo hard dat mijn regenjas het niet meer tegen hield en inmiddels stonden mijn mouwen vol met water. Dus ik had niet zoveel zin om een praatje te maken.","011":"Ha! Droog onder het viaduct van de A44! Nadat ik het water uit mijn jas heb laten lopen ga ik tevergeefs op zoek naar kilometerpaal 22, die hier volgens diggelfjoer in 2007 nog stond. Of hij is weg, of de bramen zijn ook hier te hoog.","012":"Een wildhutje op de spoorlijn, met een mooi vlak gemaaid stukje gras. Zo keurig geknipt ben ik de lijn nog niet tegengekomen, maar geen spoorhistorie.","013":"Eindelijk een spoorhistorisch object, een stenen grenspaaltje bovenaan de helling van de ingraving.","014":"Beschermd landschap(sbestandsdeel), de spoorlijn vormt tussen J\u00FClich en dit bord een beschermd natuurgebied. Behalve dan waar je gras mag maaien en wild mag schieten. Achter het bord weer een grenspaaltje.","015":"Viaduct over het spoor bij de Huppelrather Strasse. Bij Jackerath heb ik tevergeefs lopen zoeken naar interessante spoorhistorische objecten. Ook hier een echtpaar met een Japanse SUV, deze waren naarstig op zoek naar iets in de struiken op het trace. Wederom: ik was nat en had dus geen zin in een praatje, misschien waren zij ook op zoek naar de verdwenen kilometerpaal 20.","016":"Ik had de auto in Jackerath geparkeerd, en deze foto\u0027s genomen voordat ik richting J\u00FClich fietste. Hier was ik dus nog droog. Op de foto het viaduct van de L277 in 2013.","017":"Het (erg gele) station van Immerath, niet bij Immerath en niet bij Jackerath, maar ergens ertussenin. Ergens in 2017 zal de bruinkoolmijn dit station opeten.","018":"Het viaduct van snelweg 61. Het spoor liep hier onder langs.","019":"De bruinkoolmijn. Het opgegeten deel van de spoorlijn is nog te bezichtigen op de website van Diggelfjoer (en wellicht anderen die er eerder bij waren dan ik). Het spoor liep links langs het weggetje op de foto. De masten op de foto geven de rand van de bruinkoolmijn aan.","020":"Ik maak een sprong naar Hochneukirch, de laatste 5 kilometer bestaan niet meer, opgegeten door de bruinkoolmijn. Hier lag ooit een viaduct over snelweg 46. Dat viaduct is afgebroken. Achter de snelweg ligt de bruinkoolmijn, de spoorweg liep rechtdoor midden over de foto.","021":" In de struiken liggen wel veel spoorhistorische objecten zoals dwarsliggers uit staal en beton.","022":"Nog een betonnen dwarsligger","023":"En nog meer betonnen dwarsliggers aan de rand van het talud.","024":"Rond kilometer 12,9 dit vreemde object, een betonnen voet met een ronde paal erop. Misschien voor een inrijsein voor het emplacement van Hochneukirch?","025":"Onder de spoorweg door loopt een duiker.","026":"Even verderop is het viaduct van de spoorweg over het landweggetje ook verdwenen, het bruggetje van de lijn naar Keulen DB 2611 is natuurlijk nog wel aanwezig, de lijn is nog in gebruik.","027":"Veel bossen en struiken met alleen natuurfoto\u0027s verder kwam ik opeens het bekende Unfallgefahr bord tegen. Dan moet er bijna wel wat de zien zijn.","028":"In ieder geval deze laadstraat van kinderkopjes, met de goederenloodsen links. De spoorlijn liep rechts in de bosjes, blik richting Hochneukirch.","029":"Een weeghuisje, de deur zit goed op slot...","030":"En natuurlijk silo\u0027s","031":"Vroeger zal hier een spooraansluiting geweest zijn.","032":"Links een laadperron, rechts oude loodsen van de landbouwcooperatie. Allemaal goed op slot.","033":"Dit gebouwtje tussen de bramen zal ook spoors geweest zijn. Zo te zien is het goed dichtgetimmerd en de bramen zijn bijna manshoog. Dus ik ga niet eens een poging wagen.","034":"Nog meer oude loodsen, hier is wel een ingang open.","035":"Waardoor ik natuurlijk even naar binnen moet vooor een foto. Behalve eenoud bureau en de draagconstructie van oude spoorstaven (!) is er niet veel interessants te zien.","036":"Dan komen we bij het eindpunt van de fotoserie, het beginpunt van de verdwenen spoorlijn bij kilometer 11,8. Op perron 9 en 11 bij Hochneukirch, wat misschien wel aangeeft hoe groot het station geweest is.","037":"En het station van Hochneukirch, hier zit nu een dagverzorging in voor oudere mensen. Ik vind het een mooi voorbeeld van goed hergebruik."}