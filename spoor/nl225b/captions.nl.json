{"000":"In Roermond kruist de IJzeren Rijn de Maaslijn (Venlo - Maastricht). De IJzeren Rijn is hier enkelsporig en vanaf het emplacement van Roermond geblokkeerd door twee gekruiste spoorbielzen. Wat ooit het tweede spoor moet zijn geweest loopt dood op een stootblok.","001":"De bovenstaande foto is op dezelfde overgang genomen, maar dan in de oostelijke richting. Daar stond dit bord met de aanwijzing dat de trein hier slechts dertig mag rijden en er geen treinbeveiliging aanwezig is op het traject.","002":"Het nutteloze inrijsein voor het emplacement Roermond (waar je dus maar 40 mag) staat op rood.","003":"Laadperron bij een in onbruik zijnde, lelijke fabriekshal","004":"De overwegkasten en detectiesysteem zijn nog steeds aanwezig. Dit terwijl alle slagbomen en lichten weggehaald zijn.","005":"Overwegdetectiesysteem","006":"Een viaduct over een weg in Roermond","007":"Ik heb langs het spoor genoeg spullen gevonden om een tweedehandswinkel te beginnen. Er lag minstens een kledingkast aan kleren (inclusief kast), verschillende soorten keukengerei, autostoelen, speelgoed en zelfs vier enorme coniferen.","008":"Weer een overwegkast. Volgeplakt met stickers: \u0022Nein! Zum Eisernen Rhein\u0022, \u0022IJzeren Nein wil geen trein\u0022 en \u0022Kabinetsplannen hier dumpen\u0022","009":"De spoorweg zelf was vrijwel vrij van onkruid. Dit is nogal ongebruikelijk, meestal groeien spoorlijnen binnen een aantal jaar dicht. Het lijkt alsof hier met enige regelmaat \u0022gemaaid\u0022 wordt.","010":"In 2006 is aan de rand van Roermond is de spoorlijn opgebroken. Het spoorviaduct eindigt bij een gat. Hier wordt binnenkort een nieuw viaduct gebouwd, vreemd genoeg ook voor het spoor.","011":"Vanaf \u0022het gat\u0022 loopt de spoorlijn in de oostelijke richting verder.","012":"Op dezelfde plek in 2005 lag er dit weggetje over het spoor. Ook toen al waren ze hier druk aan het werk. Links tussen de struiken liggen de resten van een tweede spoor. Dit was niet van het dubbelspoor, maar een soort emplacementje voor de industire.","013":"Dit stuk van het tweede spoor was nog enigszins zichtbaar tussen de struiken","014":"Even verder ligt er zelfs een derde spoor dat eindigt bij dit laadperron","015":"Hier ligt de wissel van het tweede en derde spoor, dat hier aftakt.","016":"Dit is een overweg vlakbij het voormalige station van Herkenbosch.","017":"Het tweede spoor is bij de overgang geblokkeerd door dit obstakel","018":"Rangeerterrein van het voormalige station van Herkenbosch","019":"Na het rangeerterrein wordt de lijn eensporig","020":"De spoorlijn loopt over een spoordijk door de weilanden en dan het natuurgebied de Meinweg in.","021":"Dit is weer een spoorwegovergang. De foto is genomen richting Roermond","022":"Viaduct over een bosweggetje in de Meinweg. Ik kwam van boven, inclusief fiets. Ik ben langs de bomen met mijn fiets naar beneden geklommen. Ondanks dat het spoor vrij is van struiken is het fietsen langs het spoor niet makkelijk. In de Meinweg zelf liggen ook niet echt goede paden. Ik heb regelmatig takken tussen mijn derailleur uit kunnen pulken. Nu begrijp ik waarom ik al met mijn derde bezig ben.....","023":"De volgende overweg. Het bord geeft aan dat er van communicatiekanaal gewisseld moet worden. De grens ligt vlak achter me.","024":"In Duitsland worden de paden iets beter. Dit is het viaduct over de weg naar de Dalheimer m\u00FChle. De oude watermolen wordt gerenoveerd (zeggen ze). Ik heb nog geen vooruitgang gezien in twee jaar.","025":"In de verte het seinhuis bij het station van Dalheim te zien. Het spoor ziet er nog vrij goed uit.","026":"In Dalheim zijn nog wat resten te vinden van het rangeerterrein dat vroeger best groot geweest moet zijn. De meeste sporen zijn overwoekerd met bramen en struiken. De stationsomgeving van Dalheim ziet er deplorabel uit. Bouwvallige en gesloten huizen. Oude stationsgebouwen die wel/niet bewoond worden.","027":"Een foto van het seinhuis van Dalheim. Het spoor aan de linkerkant wordt tegenwoordig nog steeds gebruikt, van hier vertrekken de treinen richting M\u00F6nchen-Gladbach. Dit is het eindpunt van de IJzeren Rijn"}