{"000":"Het in 1888 gebouwde station van Stolberg. In dat jaar werd de ingewikkelde aansluiting van verschillende (concurrerende) maatschappijen gecombineerd in één station. Het station ligt hemelsbreed 2,5 kilometer van de stad vandaan aan de spoorlijn tussen Aken en Keulen.","001":"De foto is genomen vlakbij het station van Stolberg in westelijke richting, op het rangeerterrein Stolberg-Atsch. Het viaduct op de foto is nieuw. Rechts de doorgaande lijn naar Aken (geëlektrificeerd). Links ter hoogte van het viaduct (en net uit beeld) liep de spoorlijn van Stolberg-Atsch via Eschweiler en Inden naar Jülich, het station van die lijn lag hier links achter het viaduct. Rechts net buiten de foto splitste de spoorlijn van Stolberg via Mariagrube naar Herzogenrath zich af. De groene silo achter het viaduct markeert de afsplitsing van de spoorlijn naar Würselen.","002":"Deze foto is genomen vanaf het viaduct. Aan de linkerkant lag ooit het station Stolberg-Atsch. Rechts in de bossen liggen de resten van de lijn naar Herzogenrath. Van 1875 tot 1887 was het station Atsch (links op de foto) het startpunt van de spoorlijn naar Würselen en verder naar Kohlscheid. In 1888 werd het centrale station in gebruik genomen en ligt de afsplitsing naar Kohlscheid meer naar rechts, waar het nieuwe stuk spoor ligt waar de wagons op staan. Het spoor geheel rechts is de doorgaande lijn naar Aken. Lekker ingewikkeld dus.","003":"De groene silo op het rangeerterrein.","004":"Langs het spoor liggen een oud stootblok en een hoop betonnen dwarsliggers gestapeld.","005":"De groene silo","006":"Gelukkig is er een deur gemaakt die goed op slot kan, anders kan iedereen de trap op lopen...","007":"Een voormalig opslagterrein van propaangas op het rangeerterrein","008":"Nu kijk ik vanaf het rangeerterrein van het oude station Stolberg Atsch richting het oosten en zien we het viaduct van de andere kant. Er ligt een stapel wissels.","009":"Een beter zicht op het viaduct en in de verte zelfs nog het station. Tien foto's verder en we hebben nog geen kilometer afgelegd","010":"Links tussen de struiken tegen de afvalberg liggen honderden meters spoor opgestapeld.","011":"Ik ben nu eindelijk voorbij de groene silo. Er is zoveel te zien en fotograferen hier.","012":"Waar het spoor ligt was het oorspronkelijk tracé van 1875 tot de bouw van de fabriek. Na de bouw van de achter de struiken liggende fabriek is dit een doodlopend stuk geworden. Om onduidelijke redenen maakt het stuk spoor een bocht naar links waar wagons op staan gestald. Misschien dat het doorgaande spoor ooit een tijdje links om de fabriek heen geleid is. Op de foto links moet ergens het station Atsch gestaan hebben.","013":"Verder naar rechts een stootblok die het einde van het rangeerterrein markeert sinds de bouw van de fabriek.","014":"Stootblok 242. Zo heeft ieder stootblok een eigen nummer.","015":"Het voormalig omgelegde tracé vanaf de bouw van de fabriek tot de uitbreiding van de fabriek. Foto uit 2007, in de verte de groene silo op het rangeerterrein. ","016":"Sinds de uitbreiding van de fabriek loopt het spoor aan de andere kant van de fabriek langs, vlak bij de spoorlijn tussen Aken en Düren. Dit was het nieuwste tracé van de doorgaande spoorlijn naar Würselen en Kohlscheid, foto uit 2011. Op de rails drie apparaten om treinen te laten stoppen. Dit stuk spoor is in 2016 heropend voor lijn DB2570 van Stolberg naar Herzogenrath.","017":"In de berm een onduidelijk object, wat ongetwijfeld met het spoor te maken heeft gehad.","018":"Halt, nicht weiter fahren. Hier stoppen dus. Onduidelijk waarom hier een redelijk modern verlicht stopsignaal staat. De stoppers kwam ik al tientallen meters terug tegen. Ook leek het spoor hier niet echt bereden.","019":"Spoorbiel met nummer 88 erop.","020":"De overweg is anno 2013 opgeknapt, nieuwe borden en een nieuw likje verf?","021":"Anno 2007, een bordje Halt für Rangierfahrten na de overweg. Rare plek voor dit bord, voordat het rangeerterrein begint.","022":"In 2013 vind ik hetzelfde bord Halt für Rangierfahrten in de berm terug.","023":"Blokkeer-apparaat op de rails, ik ken de juiste term hiervoor niet.","024":"Creatief met spoorstaaf bij de overweg in Stolberg.","025":"Anno 2013, zelfde punt als vorige foto, nu is er een sein langs het spoor geplaatst voor de overweg. Tot de bouw van de fabriek op de achtergrond liep het spoor hier aan de rechterrand van de foto, dwars door het fabrieksgebouw heen.","026":"En er is overwegdetectie geplaatst.","027":"Anno 2007, de spoorweg loopt het woud in.","028":"Honderd meter verder, foto richting Stolberg, bord ter vooraankondiging van het sein.","029":"De spoorlijn naar Würselen loopt hier onder het doorgaande hoofdspoor van Aken naar Keulen door. Ondanks de opknapbeurt van het spoor is de begroeiing door onkruid alweer behoorlijk heftig in 2007.","030":"Andere kant van het spoorviaduct, in het bos bij Stolberg.","031":"Waarschuwingsbord voor onbewaakte overweg.","032":"En nog een bord.","033":"Hier nog oude andreaskruizen.","034":"En ook bij deze overweg zijn ze creatief geweest met spoorstaaf. Dat is misschien ook wel de reden dat de andreaskruizen hier nog staan, ze worden goed beschermd.","035":"Het spoor is vrij van onkruid maar raakt langzaam weer begroeid. Het originele tracé liep verder rechtdoor, maar het spoor maakt sinds 1939 een bocht naar rechts","036":"Dit bospad volgt het originele tracé van de spoorlijn naar Würselen tot 1939. Hierna is de spoorlijn omgelegd vanwege de aanleg van een Autobahnkreuz in de route. Op het tracé ligt een bos-fietspad.","037":"Tracé tot 1939, het fietspad buigt naar rechts, de spoorlijn liep hier rechtdoor. We staan met onze rug naar Abzweig Quinx (Alt), waar van 1880 tot 1939 de spoorlijn van Stolberg richting Herzogenrath afboog.","038":"Tracé tot 1939, alle sporen zijn in meer dan zeventig jaar uitgewist onder akkers, het klaverblad van de snelweg en een industrieterrein.","039":"Een woning die heel dicht langs het oude spoor stond. Laatste foto van het tracé uit 1939, we gaan terug naar het tracé sinds 1939 met de volgende foto. Het forsthaus bei Weiden even verder staat ook langs de voormalige spoorweg, en heeft een typisch stationsontwerp. Het gebouw stamt echter uit 1864 en is later vlak langs de spoorlijn beland.","040":"Na het omweggetje ga ik terug naar het in 1939 aangelegde trace. Deze verbinding is in 1939 aangelegd als omleiding langs het Autobahnkreuz Aachen voor de spoorlijnen van Stolberg naar Aachen. Hier een overweg met gehavend andreaskruis.","041":"Het andreaskruis aan de andere kant is overgroeid, net als het spoor.","042":"Zo ziet het spoor eruit, verderop het viaduct van de Autobahn.","043":"Aan de andere kant van het viaduct ligt Abzweig Quinx (Neu). Voor het huisje loopt de lijn naar Würselen, achter het huisje de lijn naar Herzogenrath. De spoorlijn naar Herzogenrath is in 2016 heropend voor personenverkeer.","044":"Dwarsligger bij abzweig Quinx","045":"Er is hier een bankje neergezet. Het spoor is totaal overgroeid met brandnetels en ik heb niet echt zin om naar de wissel te zoeken.","046":"Abzweig Quinx, er is iets ondefineerbaars over de railing gehangen bij de trap.","047":"De spoorlijn naar Würselen bij de volgende overweg. Ik heb nog wel in het bos gezocht naar de spoorlijn, maar niet gevonden, dus dit is de eerstvolgende foto.","048":"Bordje voor de onbewaakte overweg.","049":"Een stukje verder zoek ik de rails bij het viaduct van Autobahn 44.","050":"Het spoor loopt hier onder de snelweg 44 door.","051":"Onder het viaduct is het spoor vrij van onkruid, rechts de resten van een hectometerpaal?","052":"Daarna een viaduct van een nieuwe naamloze weg richting Merzbruck. Ze hebben wel ruimte gelaten voor het spoor.","053":"Al heel snel volgt het viaduct van de Friedhofstrasse","054":"In Würselen heeft een fabriek (St Gobain) een aansluiting op het spoor. Hier ligt de wissel van het rangeerterrein.","055":"Het lijntje takt af","056":"Dwarsligger uit 1967?","057":"Dit hek barricadeert het spoor dat het fabrieksterrein op loopt.","058":"Blik op het rangeerterrein bij de fabriek, onkruidvrij.","059":"De fabrieksaansluiting","060":"De aansluitwissel in het spoor met de wissellantaarn en -kloot.","061":"Het wisselsein","062":"En blokkeerinrichting","063":"Ik laat het industriespoor achter me en ga verder naar Würselen. Op dit punt moet ergens het station Weiden geweest zijn. Het spoor eindigt hier in de struiken. Daarachter ligt de Willy-Brandt-Ring, die over de oude spoorweg aangelegd is.","064":"Het station van Würselen, in 2008 jeugdcentrum en/of bioscoop.","065":"En het bord Bahnhofstrasse in Würselen doet natuurlijk nog denken aan spoors verleden.","066":"Van het stuk spoorweg tussen het station en het voormalig viaduct over het spoor heb ik geen foto's. Je kunt hier zien waarom: De uitgraving is geheel opgevuld. De spoorweg is in het stratenpatroon nog wel zichtbaar, maar dat levert geen goede foto's op.","067":"Bij de voormalige brug vind ik ook een waarschuwingsbord voor een overweg over 300 meter terug. Maar dan wel op een heel erg bijzondere plek, waarschijnlijk om onoplettende automobilisten te waarschuwen voor de brugleuning. Bijzondere situatie.","068":"Langs de brug gaat een paadje het bos in richting de Halde (steenkolen-steenafvalberg) van mijn Gouley. Via dat paadje kom ik weer op dit pad: De voormalige spoorlijn. Een breed pad loopt over een duidelijke dijk door het bos heen.","069":"Het aanzicht op de berg Bergehalde Gouley. Een zwarte berg met steenkoolafval, waarop er na 40 jaar nog maar weinig planten groeien.","070":"Opeens verschijnt er langs het pad een railing, interessant.","071":"Ik heb de fiets neergezet en ben snel naar beneden geklommen, in het bos verscholen ligt een oude spoorbrug.","072":"Op de kaart van 1891 loopt hier een onbeduidende weg het dal in. Het weggetje had geen duidelijk doel, behalve de kortste weg tussen Grevenberg en de rivier Wurms. Langs de Wurms ontstond een Kalkhalde, kalksteenafvalberg. Daar liep het weggetje in 1939 op dood. Op latere kaarten is de weg, net als nu, niet meer te zien.","073":"En vrij snel daarna loopt de spoorlijn weer door een uitgraving, uitdagend landschap voor een spoorweg.","074":"Hier stak de spoorlijn met een groot viaduct het dal van de Worms over. Het viaduct is in de zestiger jaren opgeblazen, en grondig opgeruimd. Links en rechts zijn de spoordijken nog goed te vinden, maar lastig te fotograferen (vooral bos en struiken). Dus laat ik het bij deze foto.","075":"Ik heb Kämpchen en het haltepunkt overgeslagen. Er is eigenlijk niks meer te vinden, behalve een helling in het bos. Je kunt de loop van de spoorlijn wel zien aan het eind van de bebouwing en begin van de akkers, maar dat is weinig interessant. Bla-bla-bla, op de foto een fietspad in Kolhscheid waaronder de resten van de spoorlijn liggen. Vrij saai dus. Links lag een zijtak naar Grube Kämpchen. Vlak achter me ligt het onvindbare haltepunkt Kohlscheid Süd.","076":"Voila, toch nog iets gevonden in Kohlscheid: Straatnaambord Alte Bahn. Interessanter wordt het niet, doorfietsen maar.","077":"De spoorlijn is verboden voor alles en iedereen, maar wel opletten, want ze zijn hier aan het werk! De Zugang is goed Abbgesperrt. Beeld ik me nu ballastgrind in op de voormalige spoorlijn? Waarschijnlijk wel.","078":"Nog een laatste foto van Kohlscheid, hier lag een interessante kruising van spoorwegen en wegen tot de tweede wereldoorlog. Nu is het een plak asfalt. De spoorweg liep vanaf de rechterhoek van de foto over het kruispunt rechts langs de Subway. Links van de ligt verdiept de spoorlijn naar Aken. Achter me was een groot rangeerterrein","079":"Blik op de verdiepte lijn naar Aken in Kohlscheid. In de verte zie je het station. Hier links lag een rangeerterrein op grondniveau met een aansluiting naar Grube Neu-Lauerweg. Allemaal al lang verdwenen onder asfalt en nieuwbouw helaas. Zelfs de vrij steile helling tussen de spoorlijn op de foto en de kolenspoorlijn naar Stolberg is geheel verdwenen, gladgetrokken. De eerste helft was supergaaf, en zelfs in Würselen is echt nog wel een hoop aardigs te zien, ondanks de vele afbraak. Maar in Kohlscheid is de boel goed uitgegumd! "}