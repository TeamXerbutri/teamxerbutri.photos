{"000":"In de verte, achter het ROC-gebouw ligt het station Nijmegen. Van 1865 tot 1879 had het spoor een ander tracé, waarbij grofweg de Van Haapsstraat en Witsenburgselaan werd gevolgd tot de Molenpoort. Later in 1879 is de spoorlijn door de stad verlengd tot het station. De lijn eindigde op het stationsplein. Op de kaart van 1890 is het oude tracé nog goed te zien, maar loopt de spoorlijn parallel aan de lijn van Nijmegen naar Venlo. Ongeveer waar het rechterspoor op de foto ligt, langs het oude hekwerk wat in een vreemde V naar de lantaarnpaal loopt rechtsvoor op de foto.","001":"De eigenlijke parallelbaan is verdwenen onder het asfalt van de busbaan, links op de foto (ik kijk nu richting Kleef). Rechts de sporen naar het rangeerterrein, de linker twee sporen voor op de foto zijn van de lijn naar Venlo, het nieuwe spoor helemaal links is de nieuwe tak naar Kleef. De foto's in Nijmegen zijn van december 2017.","002":"Het nieuwe spoor loopt hier dood terwijl er een stoptrein van Venlo naar Nijmegen passeert.","003":"En weer een stuk verderop splitst er weer een tak af van de lijn naar Venlo. Links het huidige nog bestaande zuid-deel van Rangeerterrein Nijmegen Oost. Het noordelijke deel ligt nu rechts van de busbaan, er staat alleen nog maar een oud seinhuis op.","004":"Het is duidelijk te zien de spoorlijn liep waar het hek tussen busbaan en spoor nu ligt, bij de strook grind. Ik kijk richting Kleef.","005":"Station Heijendaal. Aan het perron is weinig gewijzigd, maar het spoor is nu weg. Rechts op het groene stuk liep het spoor, ik kijk richting Nijmegen.","006":"Een blik op het perron richting Kleef. In de struiken na het viaduct ligt spoor, maar ik kon het niet goed op de foto krijgen.","007":"De overweg bij d'Almarasweg. Hier is het spoor zeer duidelijk zichtbaar, het meest rechtse spoor is het spoor van Kleef naar Nijmegen. Voor 1890 liep het spoor van Kleef hier dus rechtdoor ongeveer waar nu de van Haapsstraat ligt. Sinds 1890 ligt het spoor parallel aan de lijn van Venlo naar Nijmegen, dat een bocht naar links maakt.","008":"Aan de andere kant van de overweg is het spoor nog aanwezig (2017), samen met links de overwegdetectie. Er is rechts wel een nieuw hek met geluidwering geplaatst voor de lijn naar Venlo.","009":"Dan gaan we een stukje terug in de tijd naar juni 2017. Het derde spoor naar Kleef is ook hier bij de overweg verwijderd en begint overgroeid te raken.","010":"Juni 2017 bij de Biesseltsebaan - Groesbeekseweg. De spoor-overwegkasten zijn nog gewoon aanwezig.","011":"De lichten zijn weggehaald, maar de andreaskruizen staan er nog.","012":"Er is een sprinkhaan reservaat gemaakt. Op het spoor ligt een groot blok hout (juni 2017). Bij de grote plas stond vroeger een seinpaal.","013":"Dezelfde overweg, maar dan in 2004, dertien jaar eerder. Er staat nog een seinpaal en het blok hout is hier nog niet aanwezig.","014":"Een brug voor een bospad in 2004, bij de Wolfsberg","015":"Dezelfde brug van bovenaf in juni 2017. Het spoor is onder het groen verdwenen en er is een fietspad langs gelegd.","016":"Sorry voor de wazige foto uit juni 2004. Links nog een spoorse kast met het spoor en fietspad in het bos.","017":"Groesbeek slaan we over. Ik ben daar zo vaak geweest langs de spoorweg (2004, 2010, 2015, 2017). Niet één keer heb ik daar een foto gemaakt, dat is eigenlijk heel bijzonder. Buiten Groesbeek pak ik het in december 2017 weer op. De overweg met waarschuwingsborden voor de draisines.","018":"Overwegbeveiliging van de Spoorweg Sein Industrie, een bedrijf wat tussen 1950 en 1967 bestond. Zo oud zijn de overwegseinen dus al. ","019":"Overweg van een boerenpad vlakbij de grens met Duitsland (december 2017)","020":"Een grenspaal van de NS bij de overweg.","021":"Driehonderd meter tot de grens met Duitsland","022":"Sein en spoorstaaf bij de grens met Duitsland. De laatste foto uit december 2017.","023":"Terug naar 2004, tijdens mijn fietstocht naar Kleef. Mijn eerste foto maakte ik pas over de grens vlakbij Kranenburg. Om tijd uit te sparen had ik de korte route naar Kranenburg genomen. Als ik dan tijd over had op de terugweg kon ik via Groesbeek, maar daar zijn weinig geschikte wegen om de spoorlijn te volgen met een wielrenfiets (in 2004). En die tijd had ik niet.","024":"In 2004 stond hier een vervallen en zeer goed dichtgemetseld seinhuis. Ik had graag binnen willen kijken, maar er was geen toegang mogelijk.","025":"In 2004 was de overweg van de Hettsteeg nog een paar honderd meter verderop, en was deze plek het begin van het rangeerterrein. Er was toen zoveel te zien, veel wissels, een prachtig armsein en het seinhuis. De plek is nu (2017) onherkenbaar veranderd, met de start van het fietspad naar Nijmegen, de nieuwe overweg en de spoordraisines.","026":"Hier start het rangeerterrein van Kranenburg (2004)","027":"De mechanische bediening van de seinen, die van het seinhuis naar de seinen loopt via deze wielen om de bochten te kunnen maken.","028":"Het rangeerterrein raakt langzaam overwoekerd. Hier weer twee seinen.","029":"Bij de Ladestrasse in de bossen vind ik nog een perron. Wellicht voor het schoonmaken van afgerangeerde treinen?","030":"Aan de Ladestrasse wordt het goederenstation van Kranenburg verbouwd. Het is een lelijk verbouwd geheel, snel verder.","031":"Dit is hoe station Kranenburg eruit zag in 2004. Kapotte (gestolen) stationsklok, vier armseinen en de perronverlichting. Het station heeft inmiddels een andere functie, te zien aan de hekken op het perron.","032":"Een café heeft een gezellig terras gemaakt onder de perronoverkapping. De rest ligt er verwaarloosd bij in 2004","033":"Woud van armseinen in 2004, een klassiek Duits treinplaatje.","034":"Onderweg richting Kleef zie ik nog seinhuis Kf. Deze is ook heel goed dichtgemetseld voor pottenkijkers. Op de openstreetmap kaart staat het seinhuis nog ingetekend, maar op de luchtfoto is die anno 2017 niet meer te zien. Zonde. Tussen 2005 en 2009 is het verdwenen.","035":"In 2004 was de spoorbaan deels overgroeid en vond ik het lastig om hem te fotograferen. In 2013 is de spoorweg opgeknapt voor de Draisines en pak ik de fotoreportage in Nütterden op. Ik stip een aantal hoogtepunten aan, anders krijg je 100 dezelfde foto's te zien. Hier hectometersteen 125,1.","036":"Het verdraisinede station van Nütterden. Zou dat kunnen bij Scrabble, verdraisinede? Rechts kilometerpaal 125 in de struik.","037":"De Duitse gigantische overwegkast staat er nog steeds, maar heeft geen functie meer denk ik. De draisines moeten wachten bij de slagbomen die over het spoor geplaatst zijn. Bij sommige overwegen zijn stoplichten geplaatst.","038":"En aan de andere kant van de overweg, rechts het station van Nütterden, nu een woning.","039":"En zo sla ik bijna drie kilometer van de spoorweg over voor een foto van station Donsbruggen. Hier zijn stoplichten aanwezig zodat de draisines over kunnen steken.","040":"De overwegkast en nog een spoors gebouw (voormalige goederenloods?) in Donsbruggen","041":"Er lijkt hier een perron te lopen langs het spoor, al is het wel heel erg lang.","042":"En weer drie kilometer verderop komen we in Kleef waar ik in 2011 tijdens een fietstocht deze foto maakte van steen 119.4","043":"En terug naar 2004. Rechts de industrieaansluiting naar de industrie ten westen van het Spoykanaal. Het was een leuk lijntje dat ik wel gevolgd heb, maar ik kan er geen foto's meer van terug vinden helaas. Bij de herinrichting van het terrein is het spoortje verdwenen, gewist zeg maar.","044":"In 2013 is enkele meters verder het Draisinenbahnhof Kleve gemaakt, met de rode Imbiss wagon.","045":"De beweegbare brug over het Spoykanaal in 2004. Duidelijk is links op de achtergrond de verbouwing van de omgeving bezig na afbraak van het viaduct over de spoorwegen naar Nijmegen en Elten.","046":"In 2011 is er een lelijk hek op de brug aangebracht, voor de veiligheid??? Ik vind het maar gek, je kunt zoiets toch ook mooi laten aanpassen bij de brug zelf? Het is me niet duidelijk wat ze ermee willen bereiken. Als iemand van de draisine af valt, breekt ie zijn rug op het hek.","047":"In 2011 loopt het spoor van Kleef naar Nijmegen hier dood voor de nieuw aangelegde Wiesenstrasse. In 2004 was dit nog een bouwput waar ik een stuk voor om moest fietsen. Ik had nu onder het oude viaduct gestaan (van de voormalige Bensdorper strasse)","048":"Een foto van weer zes jaar later, in 2017, vanaf de nieuwe brug over het spoor bij het station Kleef. Kijkend richting Nijmegen. Er is nu ook een fietspad aangelegd.","049":"En weer terug naar 2011, naar het opgeruimde stationsgebied van Kleef. Op de achtergrond achter de trein het station. Hier is nu een parkeerplaats.","050":"En terug naar 2004, toen het stationsgebied nog een rommeltje was. Ik wilde heel graag een kijkje nemen in de oude goederenloods bij het station van Kleef, maar helaas was dat niet mogelijk. Het was steeds druk op het station, en aan de andere kant staan auto's geparkeerd achter het hek. De laatste foto van de reportage. Vanaf hier heb ik nog de spoorlijnen naar Xanten en Elten gevolgd."}