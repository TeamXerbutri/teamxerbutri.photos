{"000":"Het station van Waimes, gezien vanaf het stationsplein. Lijn 45 begint rechts achter het station en loopt achter het station langs richting Malmedy. De Vennbahn liep rechts met een boog langs het station en verdwijnt ook rechts van de foto.","001":"Het resterende stuk is minder railromantisch in 2007. De rails en bedding zijn weggehaald. Op dit deel ligt een pad naar het bedrijf. Tijdens ons bezoek van 2014 ligt hier gewoon een fietspad.","002":"De spoorlijn liep hier over de rotonde heen. Hier begint het RaVeL fietspad. Dat is voor mij in 2007 qua tijd een mooie meevaller, een spoorlijn die lekker vlak naar Sankt Vith loopt. Bij ons bezoek in 2014 ligt er een nieuwe brug, over de rotonde heen. Dat is een bijzonder gezicht.","003":"Zo ziet de Vennbahn er in 2007 uit als RaVeL, een wandel-fietspad. Bij de voormalige stations of bijzondere plaatsen zijn borden geplaatst die in verschillende talen vertellen over de spoorhistorie van het gebied.","004":"Dit andreaskruis heb in 2007 in de schemer gemist, maar in april 2014 had de boom geen bladeren dus kon ik dit kruis goed zien.","005":"Even verder vond ik in 2014 nog deze kilometerpaal, duidelijk van een oud Duits type.","006":"In 2014 ziet de Vennbahn er zo uit voor Montenau.","007":"We gaan weer terug naar mijn fietstocht in 2007: Dit is de brug bij Montenau, het is nog een best hoge brug die over een beekje heen loopt.","008":"Het station van Montenau in 2014.","009":"En weer in 2007. Bij het voormalige station van Montenau hebben ze ook nog een stukje spoorhistorie staan. Zoals op de foto te zien is hebben ze er een klein stukje rails neergelegd, met twee assen van een goederenwagon.","010":"Na Montenau staat er een kilometerpaal van Belgische snit.","011":"En een stuk verder weer een Duitse kilometerpaal tussen de brandnetels.","012":"Hier was ik die onder de indruk. Voor een strategische militaire lijn hebben de Duisters een gigantisch viaduct gebouwd, zodat de lijnen elkaar ongehinderd kunnen kruisen. Dus zie hier de brug van lijn 47A.","013":"Lijn 48 gaat hier onder lijn 47A door. Ik heb even op het viaduct gekeken en ben toen door gefietst, het begon al laat te worden.","014":"Bovenop het Von Korff viaduct te Born","015":"En een foto van lijn 48 richting Sankt Vith. De zon is net onder de horizon verdwenen. De bomenrij van de fotohoek linksonder naar het midden van de foto is lijn 48.","016":"In Born heb ik nog deze foto\u0027s gemaakt. Met het remasteren van de foto is het panorama wat beter gelukt. Maar het gaat om de informatie. Het fietspad links (naar Montenau) is lijn 48, midden op de foto moet een overweggeweest zijn. Het viaduct op de achtergrond is lijn 47A. Een stuk na Born komen de lijnen bij elkaar. Tegenwoordig zijn dit normale wegen, de foto was zo oersaai en nietszeggend dat ik hem heb weggelaten","017":"Het is lastig fotograferen in het donker. Een voormalige overweg net voorbij Born.","018":"Dit is het viaduct van de N676 over de Vennbahn. Ik begin Sankt Vith te naderen en het begint ook snel donker te worden. Gouvy kan ik mooi vergeten, daar ga ik morgen wel heen. Eerst een slaapplaats zoeken.","019":"De maan schijnt helder, de tent staat langs de struiken aan de rand van een weiland vlakbij het spoorfietspad. Ik zag nog wel een klein bos, maar het weiland is veel praktischer. De fiets staat gewoon tegen een boom. Ik heb een mooi zicht op het verlichtte Sankt Vith. De slaapzak is uitgerold, het matje is opgeblazen, dus ik duik mijn bed in. Ook al is het pas half tien.","020":"Hier eindigt de RaVeL. De tent stond hier een paar honderd meter verder. Ik ben eerst met mijn fototoestel naar Sankt Vith gefietst om wat boodschappen te doen en te ontbijten. Dit was de eerste foto die ik gemaakt heb die ochtend. Mijn spullen zijn in de struiken verstopt.","021":"Toen ben ik naar het station van Sankt Vith gefietst, het eindpunt van de Vennbahn. Toen heb ik nog een klein deel van lijn 47 en lijn 163 gevolgd, dat is makkelijker zonder bagage op de fiets. Dan is het tijd voor eten!! Het verhaal wordt vervolgd bij Lijn 163 van Sankt Vith via Gouvy en Bastogne naar Libramont."}