{"000":"Ik begin mijn tocht in Yvoir. Staand op de overweg, en kijkend naar het zuiden, is links de afsplitsing van de voormalige spoorlijn 128 te zien. Het station van Yvoir ligt in de verte, maar is op de foto niet te zien.","001":"Na de overweg is het spoor opgebroken.","002":"Door het dorp Yvoir loopt de spoorweg over een brug.","003":"Nog een stuk brug door Yvoir. Rechts achter de woning ligt het riviertje de Bocq.","004":"Dit is de tunnel van Yvoir. Ik was eerst om de berg heen gefietst en daarna ben ik naar de tunnel gelopen. Terwijl ik hier in stond liep een groep scouts me voorbij. De eerste groep passeerde me zonder mij te zien, tot een aantal meisjes achterin de groep opeens in het Nederlands begonnen te gillen toen ze me zagen. Daarna vroeg iemand van de leiding of ik bij de groep hoorde. Ik heb maar in het Frans geantwoord.","005":"Vlak voor de tunnel ligt de halte Yvoir-Carri\u00E8res, bij de steengroeven in de buurt. Het spoor ligt rechts in de bosjes.","006":"En even verder het viaduct over een weg en het spoor tussen de bossen.","007":"De brug van onder.","008":"Een van de bruggen van de lijn over de Bocq. Er zijn niet echt wegen door de vallei. Tot het station van \u00C9vrehailles - Bauche is de spoorlijn nog over de weg te volgen. Daarna wordt het moeilijk.","009":"Een stukje voor het station ligt een brug over de Bocq en twee wegen.","010":"Bovenop de brug staat een bord van een gasleiding. Het pad bovenop de brug is bijgehouden. Er liggen ook kleren en ander afval.","011":"Dit is het station van \u00C9vrehailles-Bauce, waar tegenwoordig het restaurant Le Terminus gevestigd is.","012":"Een stuk na het station staan vakantiehuisjes op het spoor. Als ze dit deel willen opknappen zullen ze eerst de mensen uit moeten kopen. De wegen door de vallei zijn prive-terrein. Dus ben ik maar langs de spoorlijn gaan lopen met een fiets met bagage. Het was niet echt warm, maar met de zon erbij zweette ik als een otter. Op de foto een van de bruggen over de Bocq in de vallei. De vallei is heel mooi en erg eenzaam.","013":"Het station van Purnode. Tot hier is de spoorlijn opgeknapt. De toeristiche treinen rijden weer tot dit station sinds het voorjaar van 2007. Het station zelf wordt verhuurd door een survival organisatie, de eigenaars van de bus op de foto. Het station ligt best ver van het dorp af, terwijl er toch locaties dichterbij te bedenken zijn. Dit zal wel de best te bebouwen locatie geweest zijn.","014":"De drie tunnels tussen Dorinne-Durnal en Purnode. Toen ik er stond kon ik duidelijk de drie tunnels zien, maar op de foto is er niks meer van te zien. Toen ik hier in de jaren negentig liep was het spoor bijna overwoekerd door bramen. In een meer bij een steengroeve gingen we zwemmen. Tegenwoordig ziet het spoor er heel netjes uit, zelfs alle hectometerpaaltjes zijn opgeknapt.","015":"Het staat me niet helemaal meer bij hoe ik aan deze foto kom. Het was warm en ik had het wel gehad, het zeulen met mijn fiets. Ik heb de eerste beste weg gezocht de heuvel op op zoek naar een plaats om te slapen. Het was nog veel verder naar boven als ik dacht, maar uiteindelijk heb ik de tent opgezet op een heuvel boven Spontin.","016":"Dezelfde avond ben ik naar beneden gereden om me te wassen in de rivier. Tegen de tijd dat ik hier was was het al donker. Nadat ik in de ijskoude rivier was gedoken stonk ik erger dan ervoor, maar in ieder geval was ik van die vieze zweetplak af. De volgende morgen ben ik teruggegaan om deze brug te fotograferen. Dit is de weg naar Spontin-Sources, waar het bronwater wordt gemaakt. Vlak na de brug aan de rechterkant begint de tunnel van Spontin.","017":"De eerste tunnel waar ik een bord zie dat de tunnel verboden is om te betreden. Het zich bevinden op het spoor of de omgeving is verboden voor alle niet geautoriseerde personen. Het maakte zoveel indruk op me dat ik er maar niet in ben gegaan. Ik had nog 80 kilometer te fietsen.","018":"De tunnel van Spontin, 501 meter lang. ","019":"Dit is het station van Spontin, bekeken in de richting naar Yvoir. Na het station is er een brug over het spoor en de tunnel. Vanaf hier is de spoorlijn in gebruik voor toeristische exploitatie.","020":"Het linkerspoor is het spoor dat naar Yvoir loopt. Het ligt hier voor een deel parallel aan een andere spoorlijn tot Ciney. ","021":"Dit is het station van Braibant. Van hier ben ik in een ruk doorgefietst tot Ciney. Hiervoor moest ik eerst nog over een heuvel/berg heen. Het begon wel zeer te doen na vier dagen fietsen.","022":"Het spoor naar Ciney.","023":"Het station van Ciney. Er werd hier hard gewerkt, dus kon ik het station niet echt op de foto krijgen. Hier ben ik verder gegaan met lijn 126 richting Huy."}