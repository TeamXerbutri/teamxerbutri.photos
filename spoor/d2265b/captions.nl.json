{"000":"Een plaatje van het station van Borken uit 2012. Op de foto de fiets die ik ook vandaag weer bij me heb, de zeer oude, maar trouwe Cannondale wielrenfiets. In 2015 hebben ze alles wat je hier op de foto ziet (en op de twee volgende foto's) zorgvuldig uitgewist, het stationsgebied is vernieuwd en het perron van het spoor naar Dorsten - Gelsenkirchen ligt nu 200 meter zuidelijker van het punt waar ik de foto neem. Er zijn hier nu parkeerplaatsen.","001":"Bij een overwoekerd stuk perron staat nog een armsein. Rechts nog een lantaarnpaal.","002":"Einde rangeerterrein, er staat nog een lantaarnpaal voor het aanlichten van het emplacement.","003":"Hier is een grinddam aanwezig die duidt waar de drie sporen van Bocholt, Winterswijk en Ahaus gelegen hebben. We kijken richting Borken. De dam is overgroeid en er is weinig anders dan grind, groen en afval te vinden.","004":"Het fietspad over het spoor naar Bocholt. Achter me ligt de vork van de sporen. Links van het pad in de gesnoeide struiken kun je nog de hectometerpaal zien staan, halverwege de foto (zoekplaatje).","005":"De hectometerpaal van dichtbij. Van links kwamen de spoorlijnen van Winterswijk en van Ahaus. Samen liepen de drie sporen naar Borken, in de richting waar de fietser naar rijdt. Dit kan 36,9 geweest zijn, maar is nu onleesbaar. Voor de tweede wereldoorlog liep de lijn van Ahaus naar Borken nog over een ander tracé achter de fabriek langs tientallen meters verderop om te eindigen in een eigen station te Borken. Maar dat is een ander verhaal","006":"Een modernere brug over de Borkener Aa. Niks te zien, ik fiets verder.","007":"Ha, leuk kilometer 35.3, aan de buitenrand van Borken. ","008":"Er staan hier en daar gebruikte spoorbiel als afrastering.","009":"Hmm de volgende kilometerpaal is 35 aan de rand van Borken, blik richting Bocholt. In de verte het viaduct van doorgaande weg 70.","011":"Achter me het fietspad naar Borken.","010":"Na een paar kilometer asfalt tussen struiken, vind ik hectometerpaal 33.2","012":"Bij Hoxfeld de kruising met de L581. Ik heb de volgende vier kilometer gezocht, maar niet veel van de spoorbaan gevonden. Na bestudering van de oude landkaart en de luchtfoto blijkt de L581 over de oude spoorbaan heen gelegd te zijn. De bocht in de kruising was veel scherper dan de huidige bocht.","013":"Ik ben de Rhedebrüggerstrasse en de Tenkweg voorbij gefietst (zie Diggelfjoer) in de hoop dat ik verderop iets zou vinden van station Rhedebrügge of langs de L581 bij Hoxfeld. Maar niks! Het station lijkt verzwolgen onder een fabrieksterreintje. Na bestudering van de luchtfoto en oude kaart lijkt het station verbouwd nog aanwezig te zijn, maar ik heb er dus geen foto van. Een paar kilometer verder, in de berm van de L581 vind ik deze paal. Vlak bij de overweg met de L581.","014":"En natuurlijk ook de brug over de Bocholter Aa. Bomen groeien op het spoortracé, maar de brug zelf ziet er nog best aardig uit. Leuk om dit terug te vinden na zo'n lange tijd niks.","015":"De brug over de Bocholter Aa. Ik ben er niet op geweest, maar er liggen stalen loopplaten in het midden. Waarvoor het gaas dient is me een raadsel. De loopplanken links en rechts van het spoor zijn rot en hier en daar al verdwenen.","016":"Ik vind dit soort schilderingen altijd wel interessant. Hier kun je vinden wanneer het onderhoud aan de brug geweest is, en door wie.","017":"In de struiken ligt nog een vergeten dwarsligger.","018":"En ik ben weer terug bij de plek waar de spoorweg de L581 overstak, hier geen spoor meer.","019":"Even verder ligt een betonnen bruggetje met onduidelijke functie","020":"Bij Eppingsweg kom ik deze hectometerpaal 28,6 tegen.","021":"Het spoor is een stukje verdwenen in de akkers, en dan bij Rappers Kölke is de spoorbaan weer een grote wildernis.","022":"Hectometerpaal 27,4 op een stuk begaanbare spoordam bij Rappers Kölke.","023":"In het wegdek van de Küünkkamp liggen nog spoorstaven in het wegdek.","024":"Infobord over het station, in 1902 werd het eerste station van Rhede geopend, en in 1931 werd het huidige station geopend.","025":"Het stationsgebouw bij Rhede...","026":"...en de goederenloods.","027":"Woning bij het station van Rhede","029":"Ik ben aangekomen bij de brug over de Kettelerbach. (Ongeveer 200 gram na het eten van een banaan hahaha)","031":"De spoorbaan was tussen de brug en dit punt behoorlijk ontoegankelijk. Lopend in de winter zal er meer te ontdekken zijn. Ik had een verkeerde weg genomen en geen zin om nog terug te fietsen tegen de wind in. Bijna 3 kilometer spoorweg heb ik daarbij overgeslagen, waarvan anderhalve kilometer achtertuin en anderhalve kilometer met mooi bruggetjes, de halte Tenking en verschillende hectometerpalen. Zie daarvoor de reportages van Diggelfjoer en Railtrash. ","028":"Ik mis een paar kilometer spoortracé. Maar het ziet ernaar uit dat ik niet al teveel gemist heb. Diggelfjoer bezocht deze spoorweg in de winter en dan zijn er geen brandnetels. Op zijn website duidelijkere foto's van de spoorlijn. In dit seizoen is er weinig meer te zien.","030":"De brug bij de Kettelerbach bij kilometer 23,2 van de spoorweg.","032":"Bij hectometer 20,2 splitst sinds 1952 zich de lijn naar Winterswijk (rechtdoor) af van de lijn naar Borken (rechts). Voor die tijd hadden de spoorwegen ieder een apart spoor en liepen ze parallel tot Bocholt.","033":"De spoorweg is behoorlijk begroeid, maar bij de Viktoriastrasse vind ik ook nog spoor terug in het wegdek.","034":"Ook in de Münsterstrasse liggen nog sporen","035":"Vlakbij de Münsterstrasse is er naast een appartementencomplex een tuintje aangelegd.","036":"Hier hebben ze twee spoorbiels tussen de sporen gestoken, een geimproviseerd einde van de berijdbaarheid van het spoor.","037":"We kijken nu richting station Bocholt en rechts in de struiken loopt het spoor. Links onder de luifel loopt een industrieaansluiting.","038":"In de bosjes bij een fabriek vind ik resten van een industrieaansluiting en het einde ervan bij het stootjuk in de bosjes.","039":"Een vergeten andreaskruis","040":"De brug die je hier ziet is de brug van de spoorlijn naar Borken. Tot 1952 lag direct langs deze brug een tweede brug voor het spoor naar Winterswijk. Zie ook het bruggenhoofd op de foto.","041":"Er staat wel een bordje Unfallgefahr, maar ver kom ik niet door de bramen en struiken bij het spoor langs de textielfabriek in Bocholt.","042":"Waarschijnlijk werden hier twee sporen vanuit het station verenigd tot een enkelspoor. In 1988 staken drie sporen vanuit het station de Industriestrasse over","043":"In de bosjes vinden we een wisselkloot","044":"We vertrekken richting Borken, het spoor loopt hier langs een oude textielfabriek, tegenwoordig Kulturfabrik in Bocholt. Let op de typische lantaarnpaal die vroeger bij de rangeerterreinen stonden.","045":"En aan de achterzijde van het station van Bocholt, op het oude rangeerterrein. Rechts de overwegkast.","046":"Op de foto de voorkant van het station van Bocholt in 2012","047":"Ik eindig het tweede deel van de rapportage over de verdwenen spoorlijn van Empel naar Coesfeld bij het oude stationsgebouw van Bocholt uit 1904. Deze foto heb ik in 2016 gemaakt."}