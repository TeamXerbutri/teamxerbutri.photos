{"000":"Op dit rangeerterrein langs het spoor van Dalheim naar M\u00F6nchen-Gladbach werden de militaire treinen door de DB overhandigd aan het Britse leger. Zo te zien was ik net op tijd, er staat een bouwkeet en een hoop Dixi Toilets langs de rails en de hele boel is afgezet...","001":"De braamstruiken nemen langzaam het spoor over.","002":"Halt f\u00FCr Rangierfahrten!","003":"Deze spoorlijn heeft een klein fortuin aan andreaskruizen gekost. Voor elk nietsbetekenend doodlopend pad staan twee kruizen. Het bord midden op de rails betekent tot hier en niet verder (met de trein)","004":"Sleutelkastje van de overweg van de Heiderstrasse, in 2006 nog een drukke weg. In 2023 is dit een doodlopende straat en ligt de spoorlijn begraven onder akkers.","005":"Een drukke provinciale weg is goed beveiligd. Niet met een normale spoorwegovergang, maar met stoplichten.","006":"Hier begint het militair oefenterrein, vroeger was dit een Brits brandstoffendepot","007":"Dit is het hek aan de andere kant in 2004. Een beetje een concentratiekamp-idee met al die hekken om je heen. Je kon overigens zo door de afscheiding heen kruipen, maar alle gebouwen op het voormalig depot waren al afgebroken. Wel lag er nog veel smalspoor.","008":"Dit is de situatie anno 2006. Nieuwe hekken, oefenende soldaten, en ik wil niet beschoten worden.","009":"Dit is weer uit 2004, op het voormalig depot lag een rangeerterrein en een laadperron.","010":"De spoorlijn loopt vervolgens de Meinweg in richting Elmpt.","011":"De Meinweg is een mooi natuurgebied, je kunt er mooi wandelen en fietsen","012":"Dan houdt het bos op en beginnen de weilanden en het spoor loopt verder. Hier hebben de bramen al meer succes met het veroveren van het spoor.","013":"Na een aantal kilometer loopt het spoor weer door een mooi bos en kruist vlak voor de vliegbasis dit weggetje","014":"Bij de vliegbasis staat dit moderne hek. De basis is nog steeds in gebruik.","015":"De spoorweg loopt over de vliegbasis verder.","016":"Na deze spoorwegovergang kan ik het spoor niet langer vanaf het hek volgen. Het spoor loopt verder het terrein op om uit te komen bij een laadperron en voorraadloodsen."}