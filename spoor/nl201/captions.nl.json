{"000":"De spoorlijn van Zwolle naar Stadskanaal is van Zwolle tot en met Emmen nog in gebruik. Op de foto in de verte ligt het station van Emmen, dit is het opstelspoor voor de treinen.","001":"Het laatste stukje spoor bij Emmen. ","002":"Hier eindigt het spoor tegenwoordig, bij een moestuintje. Vanaf hier liggen er geen rails meer. Ik ga verder richting Stadskanaal.","003":"Dit paadje volgt de voormalige spoorweg.","004":"De spoorlijn loopt tussen Emmen en Weerdinge op een duidelijk spoordijkje door het bos en de weilanden.","005":"Bij Weerdinge in de buurt kom ik nog een hectometerpaal tegen, genummerd 77.9. Behalve het dijkje is er hier zo weinig van de spoorweg terug te vinden, dat ik deze paal zeker niet verwacht had.","006":"De voormalige spoordijk in Weerdinge. Er is weinig spoorhistorie hier. Geen halte, geen viaduct. En eigenlijk geen dijk, behalve deze verhoging.","007":"Er ligt een fietspad in Weerdinge dat de oude spoorlijn volgt. Ik had niet genoeg tijd meer om de lijn verder te volgen en moest naar de trein. Het deel tussen Weerdinge en Gasselternijveen volg ik misschien een keer later. Ik ga verder bij Gasselternijveen.","008":"Er is hier heel erg weinig meer te vinden van de lijn, hier ergens moet ie gelopen hebben. Dit is niet de Cholerasloot, die ligt een stukje verderop. Gelukkig.","009":"De voormalige spoordijk tekent zich in Gasselternijveen duidelijk af, maar ligt vaak op eigen terrein. Van het station geen spoor. Maar hier wel de dijk. Het spoor liep hier parallel aan een weg, of andersom natuurlijk. Tegenwoordig is er van de spoorlijn niet meer over dan een karrespoor.","010":"Daar vond ik ook deze oude kilometerpaal. Er staan een aantal van deze palen langs het spoor, maar van vele is de kilometernotering eraf gesleten.","011":"Kilometerpaal 101 bij Gasselternijveen.","012":"Een paadje loopt hier over de voormalige spoordijk tussen Gasselternijveen en Stadskanaal.","013":"Dit is waarschijnlijk een restant van een oude seinpaal. Waarom het hier zo ligt is me ook niet duidelijk.","014":"De spoordijk vlakbij het plaatsje Eerste Dwarsdiep. ","015":"Dit is een brug over het eerste dwarsdiep. Er zijn hier geen resten te vinden van een spoorwegbrug. Deze brug is later aangelegd voor het fietspad.","016":"Hier vond ik de resten van een spoorwegbrug. Het bleek om een brug over een vaart te gaan die later gedempt is.","017":"De bakstenen overblijfselen van de brug.","018":"Hier sluit het spoor van Emmen aan op het spoor van Veendam naar Stadskanaal. Het linkerpad was het spoor naar Emmen, het rechterspoor is de museumlijn, later goederenlijn naar Veendam.","019":"De spoorbrug bij Stadskanaal, links ligt de spoorbrug die tegenwoordig nog door de museumlijn gebruikt wordt. Rechts lag de voormalige brug van de spoorlijn naar Emmen.","020":"Het station van Stadskanaal opnieuw gebouwd in retro stijl. Dit is het hoofdstation van de STAR dat toeristische exploitatie van de lijn verzorgt.","021":"Dit is het emplacement van de STAR in Stadskanaal. Hier in Stadskanaal eindigt lijn 201 en deze reportage."}