{"author":"Team Xerbutri","updated":"2024-11-11","created":"2007-04-28","shortname":"Lijn 201 Emmen","description":"Ferdinand speurt naar sporen tussen Emmen en Stadskanaal","realname":"Spoorlijn 201: Emmen - Stadskanaal","title":"Lijn 201 Emmen - Stadskanaal","intro":"<p>In april 2007 heb ik een aantal spoorlijnen in het noorden van het land gevolgd. <br>De spoorlijn van Emmen naar Stadskanaal is bijna verdwenen in het landschap. <br>Een deel ervan bestaat tegenwoordig uit onverharde paden, een deel is simpelweg niet terug te vinden. <br>Op het laatste stuk is een fietspad tot Stadskanaal gelegd.</p>","adventure":"","history":"<p>De lijn is aangelegd door de NOLS, de noord-ooster lokaal spoorweg maatschappij. Deze hield zich bezig met het uitbreiden van het basisnet dat door de nationale spoorwegen was gebouwd.  De lijn van Zwolle tot Stadskanaal was hier onderdeel van. In 1905 werden de secties Emmen - Gasselternijeveen en Gasselternijveen - Stadskanaal geopend.</p><p>Op het baanvak tussen Emmen en Gasselternijveen was er zo weinig vraag naar vervoer dat het in 1938 al gesloten werd. In de tweede wereldoorlog is het baanvak nog sporadisch gebruikt. Na de bevrijding werd het baanvak gewoon weer in gebruik genomen voor goederen en reizigers.  In 1945 werd de reizigersdienst toch weer gestaakt. In 1946 wordt alle verkeer tussen Weerdinge en Buinen gestaakt.</p><p> Op het stuk tussen Gasselternijveen en Stadskanaal werd het reizigersverkeer in 1939 stop gezet, maar in de periode van 1940 tot en met 1946 weer hervat.  Hierna is het definitief over voor het reizigersverkeer.</p><p>In 1964 volgt de sluiting van het baanvak van Gasselternijveen tot Buinen.  De rest van de lijn bleef tot 1972 open voor goederenvervoer. Als gevolg van het plan Herwag werd de lijn uiteindelijk gesloten.</p><p> Van Emmen tot Stadskanaal zijn de sporen opgebroken. Sommige stukken zijn heringericht als fietspad, zoals een aantal kilometers tot Stadskanaal.</p>"}