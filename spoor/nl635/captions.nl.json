{"000":"De reportage van de Borkense Baan beginnen we in het pittoreske Winterswijk, bij het mooie station uit 1879.","001":"Kilometer 0.4, officieel van de lijn naar Zevenaar. Dit is het trac\u00E9 van de oorspronkelijke spoorlijnen naar Bocholt en Borken vanuit Winterswijk. Sinds de jaren vijftig maken de treinen gebruik van de verbindingsboog die is aangelegd met het GOLS spoor naar Zevenaar","002":"Bij de overweg Wooldseweg buigt de verbindingsboog naar Zevenaar rechtsaf. De spoorlijn naar Borken liep hier rechtdoor, midden over de foto.","003":"Vlak na de overweg begint het fietspad dat nu over de spoorbaan ligt. Rechts tussen de brandnetels een betonnen paaltje dat waarschijnlijk spoors is geweest. Het heet Oude Bocholtse baan op de kaart. De Borkense en Bocholtse baan liepen vanuit het station gezamenlijk naar het zuiden.","004":"De spoordijk is goed te herkennen, rechts en links staan de typische betonnen paaltjes met prikkeldraad om de spoorweg af te zetten. Hier zijn ze niet zo goed te zien.","005":"Op deze foto komen de paaltjes al boven de brandnetels uit. Even verderop duikt het fietspad onder de Rondweg Zuid door. Dat heeft het spoor nooit gedaan.","006":"Na de rondweg zijn de paaltjes langs het spoor zeer goed herkenbaar, het fietspad is veranderd in een grindbaan. Het spoor lag hier links achter het hekje.","007":"En hier vind ik zowaar een stuk spoorstaaf terug! Gezien de witte verf is dit ooit een hectometerpaal geweest. Alleen staat deze er een beetje raar bij. Voor een hectometerpaal is deze een kwartslag gedraaid. Rechts zie je mijn fiets staan tegen de betonnen paaltjes die langs de spoorbaan stonden. Hier ergens moet de splitsing gelegen hebben tussen de sporen naar Bocholt en naar Borken.","008":"Ongeveer twintig meter verder bij de hobbel in de weg lag lang geleden de overweg van het spoor naar Borken. Het hek dat langs de weg staat is gemaakt van oude stalen dwarsliggers van het spoor. Ik sta nu bovenop de oude Bocholtse baan.","009":"Hier een dwarsliggers op de foto, tussen de brandnetels.","010":"Tussen de brandnetels rechts achter de spoorstaaf ligt een betonnen blok dat weleens spoors geweest kan zijn.","011":"De spoorbaan is hier een goed begaanbaar grasveld langs de visvijver. Deze vijver is ontstaan bij de bouw van de spoorlijn.","012":"De brug over de Slinge. De spoorbrug is weg, er ligt wel een voetbrug over","013":"Restanten van de spoorbrug","014":"In het water vind ik het informatiebord over het natuurgebied terug. Vrij wandelen over de paden, sorry ik ben op de fiets...","015":"Een klein stukje van de brug vind ik weer een stuk spoorstaaf stevig in een blok beton gegoten.","016":"Na een stukje bocholter baan en een stukje verdwalen kom ik 2,5 kilometer verder bij de Meester Meinenweg de spoorweg weer tegen. Ik was daar wel van aan het balen, maar te zien aan de foto\u0027s op de website van Diggelfjoer en Railtrash heb ik weinig gemist. Het spoor blijkt de afgelopen 2,5 kilometer er ongeveer hetzelfde uit te hebben gezien als op bovenstaand plaatje.","017":"Bij de Meester Meinenweg staan deze oude spoorhuisjes. De website van Diggelfjoer vertelt dat hier ooit een passeerstation geweest is, blockstation Holland genaamd. Bij naasting van de door een Duitse maatschappij aangelegde spoorlijn door Nederland in 1926 is het station komen te vervallen.","018":"Sporen!! Bij de Kuipersweg liggen de rails nog gewoon op de spoorweg. Het Geldersch Landschap heeft in tegenstelling tot natuurmonumenten de rails ongemoeid gelaten.","019":"De openmaps kaart klopt hier nog niet helemaal, ik had weg, spoor, plas verwacht. De plas is tussen 1996 en 2008 ontstaan, en heeft meer te maken met het teruggeven van landbouwgrond aan de natuur, dan met de spoorweg.","020":"En de eerste kilometerpaal die ik tegen kom. Het lijkt een Pruissisch exemplaar, maar ik heb dit soort palen ook langs de volledig Nederlandse lijn 204 aangetroffen. ","021":"Hier weer een stuk spoorstaaf dat als waarschijnlijk als hectometerpaal heeft gediend.","022":"De spoorweg is nu een natuurgebied, de mieren maken er een nest.","023":"De spoorstaaf bevestiging met jaartal? 1934, en bevestigingsschroeven NS 1966.","024":"Bij een landweggetje waar het spoor de grens oversteekt staan nog restanten van een oud schrikhek.","025":"Wildernis aan de ene kant van de grens. Er staan manshoge braamstruiken, een paar meter verder staat een hek met prikkeldraad en weer verder rechts een rechthoekig bordje.","026":"Er valt wel spoor te ontdekken, maar er groeien inmiddels zoveel bomen en bramen dat er geen fatsoenlijke foto te maken is.","027":"De grenspaal 771B geeft de hier aan waar de grens precies loopt. Zie je de gelijkenis met de kilometerpaal langs het spoor een kilometer terug?","028":"Tussen het mos op een spoorbiel met een nummer 57.","029":"Laatste foto bij de grens van het schrikhek, een paar geschilderde plankjes tegen een paar oude dwarsliggers geschroefd.","030":"Langs het oude spoor loopt een paadje (spoor ligt links in de bossen). Voor mij maakt dat het volgen van de spoorlijn makkelijk.","031":"Een bergje spoorbielzen vlakbij de Bahngraben bij Burlo, het spoor is hier weg gehaald. Het spoortrac\u00E9 zoals je ziet begroeid met ondoordringbare struiken.","032":"De spoordijk vlakbij Burlo. Het spoor is weg.","033":"Nog veel grind op de spoorbaan bij Burlo, links en rechts af liggen de spoorbiels op de baandam.","034":"Zoals dit stuk hout, een voormalig spoorbiel, naast de spoorbaan","035":"En weer een kilometer of hectometerpaal bij Reckershardt te Burlo","036":"Overweg bij de Dunkerstrasse te Burlo. De spoorlijn is een prachtig gazonnetje.","037":"Langs de Ringstrasse is er een stuk kaal, tussen de bramen ligt een hectometer of kilometerpaal.","038":"Halt f\u00FCr Zugfahrten met zicht op de overweg met de Pater Arnold Strasse en het station Burlo.","039":"Ik rij om het voormalige station heen en vind nog een stukje spoor in de overweg. Bij de overweg staan de borden unfallgefahr. Pas maar op!","040":"Een blik terug op de silo\u0027s bij het voormalige station van Burlo. Het spoor lag rechts, waar nu de struiken groeien.","041":"Tussen Burlo en Borken is de spoorweg voor grote delen omgeploegd tot akker. Dat is wel heel erg snel voor een spoorweg die in 1996 pas stilgelegd is. Diggelfjoer heeft hier in 2002 nog spoor gefotografeerd, in 2006 constateerde Victor Lansink van Railtrash dat er al veel ausradiert was. Op deze foto markeert de bomenrij het spoortrac\u00E9. Bij Gemenwirthe is niets van de halte te vinden, ik fiets verder.","042":"De Kn\u00FCstungsbach bij Borken. De brug is weg, maar de baandam is goed te herkennen. Tien jaar geleden, in 2002, lag hier de brug nog volgens de reportage van Diggelfjoer.","043":"Vlakbij de overweg van Zum Kn\u00FCstungsbach vind ik kilometersteen 45 terug.","044":"Bij Wakelkamp in Borken loopt de spoorweg tussen de huizen door. De weg is voorzien van een nieuw stukje asfalt. Ook hier is pas gesnoeid.","045":"In de bosjes een bordje A, het aanvangsbord. Dus de trein moet nu de snelheid rijden, die op een eerder bord aangegeven stond.","046":"En nog iets spoors in de brandnetels, is dit een sein geweest?","047":"De spoorbaan is zwaar overgroeid, maar de overwegkast staat er nog steeds bij de Nuemuhlenallee","048":"De spoorbaan bij de Neumuhlenallee.","049":"De spoorbaan is hier al een dumpplek geworden van groenafval.","050":"Hectometerpaal 43.8","051":"Het brughoofd bij de Bocholter Aa.","052":"En het andere bruggenhoofd eenzaam in Borken","053":"Een onleesbare hectometerpaal in de bramen bij Borken, hectometer 3 punt nogwat","054":"Hier staat nog een armsein met bedieningsmechanisme","055":"Het armsein staat tussen de bomen.","056":"Hectometerpaal 42,9 vlakbij het armsein","057":"En een overzichtsfoto","058":"Het armsein laat zich lastig op de foto zetten met de zon zo. Het sein staat op stop-stand.","059":"Spoorhistorie tussen de bosjes en een schaduw-selfie.","060":"Hier ontmoetten de spoorlijn van Winterswijk en de spoorlijn van Ahaus elkaar in Borken. Ergens in de grindbak.","061":"Hier liepen de spoorlijnen parallel naar station Borken.","062":"Op deze foto de T-splitsing van de fietspaden die op de voormalige sporen Borken-Bocholt en Borken-Winterswijk zijn neergelegd. De hectometerpaal is van de lijn naar Bocholt (Baumbergebahn). De spoorlijn van Borken naar Winterswijk loopt in de struiken achter de fietser van links naar rechts over de foto.","063":"Vlakbij het station van Borken een oude lamp van het rangeerterrein. Al is het spoor hier al vervangen door een grasveldje.","064":"In 2012 vinden we hier nog armseinen en oude lampen en het oude perron.","065":"Bij het station van Borken (rechts) stopt in 2012 nog de trein. Ergens in 2015 is hier de hele boel plat gegooid en is het stationsgebouw afgebroken. Op de plaats waar ik nu sta zijn parkeerplaatsen.","066":"Hectometerpaal 42.3 en de trein vertrekt.","067":"Vaarwel station Borken en tot nooit meer weerziens.","068":"Het rangeerterrein na het station herinnert aan tijden dat Borken een groot spoorwegknooppunt was met verbindingen naar Winterswijk, Ahaus, Bocholt en Coesfeld. Nu het een doodlopende spoorweg.","069":"De armseinen worden al opgeruimd in 2012.","070":"Ik stap op de fiets voor de reportage van de spoorweg naar Bocholt en fiets dan terug naar Winterswijk"}