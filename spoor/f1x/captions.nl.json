{"000":"Het station van Commentry. Ik weet niet of exact hier de lijn hier begonnen is. De spoorbreedte week af van het spoor dat hier ligt. Maar de lijn schijnt wel voor dit station gepland te zijn.","001":"Hier is voor het eerst het spoor te herkennen als paadje (achter me).  Het spoor stak hier de weg over, inmiddels 70 jaar geleden","002":"Een verboden toegangsbord gemonteerd op een kleine (spoor?)staaf. Het bord is in ieder geval oud en staat langs het spoor. Ik heb het bord netjes genegeerd.","003":"Een spoorhuisje in Commentry","004":"Spoordijk met aan het eind het spoors huisje van de vorige foto.","005":"In het eerste dorpje na Commentry ben ik het spoor alweer kwijt, volgens mij loopt het spoor hier over priveterrein. Best goed geraden, ik zat er maar een meter naast. Rechts van mij (en de foto) liep de spoorlijn.","006":"Het spoor loopt hierna vrij duidelijk als door ballastgrind verhard pad door de weilanden.","007":"Een boerderij langs het spoor te La Grange","008":"In Nederland noemen we dit een holle weg, erg mooi hoe de lijn door het landschap loopt.","009":"Bij het dorpje Chaumier staat een drinkwateropslag midden op het oude spoor. De weg loopt er langs heen.","010":"Het oude spoor wordt veel gebruikt als landbouwweg.","011":"En hoop rotzooi wordt gewoon langs het spoor in de berm gedumpt. Ongeveer 50 kilo aan batterijen en een koelkast.","012":"Het spoorpad vlak voor Durnat Larequille.","013":"Het voormalige station van Durnat-Larequille. Dit station is heftig verbouwd tot woonhuis.","014":"Het spoorpad tussen Larequille en Arpheuilles, het pad wordt goed bijgehouden.","015":"De eerste spoorbiel(s) die ik tegen kom langs het oude spoor vlakbij Arpheuilles.","016":"Het spoor slingert rond Arpheuilles, hier ten oosten van het stadje, waar weer een biels gebruikt is voor een hek rond het weiland.","017":"Het spoor loopt nu door een tunnel van bos en komt dan uit bij het station van Arpheuilles.","018":"Het station van Arpheuilles-Saint Priest","019":"Het station wordt verbouwd, dus vonden we dat we hier wel even konden fotograferen.","020":"Chemin de fer, vertaald: IJzeren weg.","021":"Het perron van het station van Arpheuilles.","022":"Het WC-hokje van het station.","023":"Dames en heren. Tegenwoordig in gebruik voor opslag van rommel","024":"Een typisch Frans toilet, niet geheel meer in originele staat.","025":"De waterput van het station.","026":"Het station van Arpheuilles, afscheidsfoto. We hebben hier lang genoeg rondgehangen, tijd om verder te gaan.","027":"Het spoor komt ten noorden aan, slingert oost-zuid langs het dorp en gaat dan richting westen het dorp uit. Er ligt nog een topografische structuur vanaf dit punt recht naar Neris-les-bains, maar de hellingen zijn te steil voor een spoorweg. Misschien is dat een oude doorgaande weg geweest van Neris naar het station van Arpheuilles.","028":"Van west slingert de spoorweg dan weer naar zuid en oost en kruist hier de weg tussen Arpheuilles en Marcillat. Vervolgens slingert de spoorweg zich een weg naar Marcillat ten zuiden.","029":"Hier kruist de spoorweg weer een doorgaande weg. Het pad wordt hier weer veel gebruikt en ziet eruit als typische landbouwweg voor deze streek.","030":"Hier komt de spoorweg aan in Marcillat. De rechterspoordijk is van het nieuwere normaalspoor dat inmiddels ook al lang verdwenen is. Dat spoor liep van Montlucon naar Goutti\u00E8res, meer daarover bij die reportage.","031":"Waar de twee spoorlijnen parallell liepen tot het station van Marcillat was waarschijnlijk ook een rangeerterrein en onderhoudslokatie voor de meterspoorlocomotieven. Op dat terrein zijn de gemeentelijke diensten gevestigd. Er staan verschillende (spoorse?) dienstgebouwen op het terrein.","032":"Meer huisjes met een spoors verleden.","033":"Het station van Marcillat wordt tegenwoordig gebruikt door een transportbedrijf. Er zijn nog meer mooie gebouwen, maar daar zaten een aantal mensen (bewoners?) van de zon te genieten. Vanwege privacy redenen heb ik daar geen foto\u0027s van genomen. Dit is het eindpunt van de lijn."}