{"000":"Ik begin mijn spoortocht bij het emplacement van Rheindalen.","001":"Aan de andere kant van de overweg splitst de militaire aansluiting zich van de spoorlijn af. Ook het linkerspoor van de IJzeren Rijn lijkt hier nu buiten gebruik","002":"En direct volgt er al een P bord voor de eerste overweg. Bij een P-bord moet de machinist drie seconden een fluitsignaal geven.","003":"Er kwam net een hele groep buitenlandse mensen in armzalige kleding langs schuifelen. Asielzoekers denk ik. Dus ik vond dat ik nog even moest wachten met het maken van deze foto. Op het bord wordt de grens van het onderhoudsgebied door het Britse leger aangegeven. Het spoor is slecht onderhouden, overwoekerd door bramen.","004":"Het omgevouwen andreaskruis bij de overweg van het wandelpad langs het spoor. ","005":"En het oprijsein vlak voor de overweg.","006":"En het sein van de andere kant met de overweg in beeld.","007":"En het gemolesteerde overwegsein aan de andere kant van de overweg in de bestruikte spoordijk.","008":"Bij de Vogtsgarten kom ik dit sein tegen dat ik nog niet eerder had gezien. Ik heb het even opgezocht, het is een Halt signaal voor alle treinen.","009":"Bij de overweg staan netjes nog andreaskruizen. De spoorstaven zijn in het asfalt ingegoten. Dat is wel een bijzonder gezicht, want de spoorweg is hier verdwenen onder twintig jaar oude struiken.","012":"Ik wil graag bij de brug komen. Ik heb het linksom en rechtsom geprobeerd, maar het kan echt niet. Daarom moeten we het maar doen met deze foto van zeer veraf.","011":"De spoorweg is hier zeer dicht begroeid en er staat een groot hek langs de spoorweg. Ik ben nog een heel stuk omgefietst, maar ook daar staan hekken. ","010":"Er loopt hier een paadje door de struiken heen over de spoorweg.","013":"De overweg met de K9. Ook hier een andreaskruis, maar de spoorweg ziet er hier stukken beter uit, vrij van struikgewas. Er staat een bord naturschutzgebiet, maar ik zie alleen maar akkers/","014":"Rechts langs het talud is een spoorstaaf de grond in geslagen, meestal is dat om de spoorstaafhoogte aan te geven, maar daarvoor staat deze spoorstaaf te laag.","015":"Aan de andere kant van de overweg is er een boom op het spoor gegroeid. Aan de dikke stam te zien is er al tientallen jaren geen trein gepasseerd.","016":"Het bord voor het fluitsignaal, ruim op tijd voor de overweg.","017":"Hier staat ook een boom die het passeren van een trein onmogelijk maakt, blik richting het Nordpark.","018":"Ik loop weer terug naar de fiets bij de overweg met de K9, dan zie ik de firmanaam Thyssen in het spoor staan. Altijd leuk om te zien hoe oud de spoorstaven zijn.","019":"Het spoor loopt door de akkers zonder dat er veel bijzonders te zien is, dus de volgende foto is van deze overweg met de K15 in Wolfsittard. Er is asfalt over het spoor heen gelegd. Bij de stoep is te zien dat het er gewoon onderdoor loopt. Het spoor loopt dan overwoekerd verder.","020":"Een klein stuk verder is rechts het hek van het voormalig militair terrein te zien.","021":"In de struiken markeert een wissel het begin van het militair emplacement.","022":"Ik was onder de indruk van het (originele) hek. Hier liepen de twee sporen onderdoor. Iemand heeft de moeite genomen om het hek zo te verbouwen dat er nu een looppoort in zit met een goed slot. Waar het hek in het verleden doorgeknipt is zijn er netten wapening tegenaan gezet. Waarom doen ze dat? Aan de andere kant ligt een groot parkeerterrein bij het nieuwe stadion.","023":"En ik ben aan de andere kant! Zoals je ziet zit de poort op slot, maar het zit nergens aan vast. Dus de poort kan zo open. De twee sporen eindigen abrupt na het hek. Ook de ballast is weg. Alleen de bramen zijn er weer.","024":"Het spoor is goed te volgen over dit pad over de rest van het terrein. Maar het was hier drie sporen breed. Er is niks meer van terug te vinden. Dus met deze foto eindig ik de reportage. Heel leuk om weer eens te railtracken en nog sporen te vinden ook."}