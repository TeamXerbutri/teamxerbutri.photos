{"000":"Houthalen Station. Op de foto zie je spoorlijn 15. Lijn 18 liep hier rechtdoor, spoorlijn 15 buigt naar links af. Over het oude spoortrace ligt nu een fietspad (rechts achter het hek). De foto\u0027s die nu volgen heb ik in maart 2006 genomen.","001":"Verderop kwam ik dit viaduct tegen. Het bleek van een oude tramlijn te zijn, over het trace van die tramlijn is ook een fietspad aangelegd. Het viaduct is niet hergebruikt, er groeien tegenwoordig bomen op.","002":"Hier loopt de N719 met een modern viaduct over de voormalige spoorlijn.","003":"Een klein stukje verderop ligt dit viaduct, dat er iets ouder uitziet. Het weggetje De Ramp loopt er overheen.","004":"De spoorweg ligt in een mooi landschap met heuvels en drassige dalen. De spoorlijn heeft relatief veel bruggen en loopt vaak door moerassen heen. Dit was een van de lelijkste bruggen op het hele traject. Aan de andere kant langs het spoor waren er sporen te vinden van een oude weg. Er lag een bruggetje en er was een waarschuwingsbord voor treinen te vinden. Helaas was het erg donker in het bos en had ik slecht licht, dus de foto\u0027s zijn mislukt. De weg moet best lang zijn geweest, want er staan meer verkeersborden, maar van de weg is niets meer te vinden. Deze is opgegaan in weilanden en akkers.","005":"Het station van Helchteren heb ik blijkbaar gemist, en ook de frituur de statie van Wijchmaal. Dit gebouw viel wel op: De factorij langs het spoor. We kijken op de achterkant. Ofwel. Het spoor loopt er achter langs. Het witte gebouw is het Liekenshuys. Deze foto is van maart 2006.","006":"De vloeren zagen er nog zeer authentiek uit, alleen de bakstenen waren verregaand gerenoveerd. Ik sta nu op de spoorweg. Nou ja, die is weg. Maar je begrijpt wat ik bedoel. Dat witte huis is weer het Liekenshuys.","007":"Ik had de bordjes verboden toegang maar even over het hoofd gezien, was wel nieuwsgierig hoe het er van binnen uit zag. Nou zo dus, ik neem aan dat ze dit niet zo hebben gerenoveerd.","008":"Ik hoop voor de toekomstige bewoners dat de binnenkant nog aan de beurt komt....","009":"Tussen Wijchmaal en Eksel lag dit mooie, waarschijnlijk originele, bruggetje over een sloot/beek.","010":"Overal langs Belgische spoorlijnen kom je dit soort vreemdsoortige betonblokken tegen. Het is me een raadsel waarvoor ze hebben gediend. Aan de overkant zie je paal 29 staan. En als je in zou kunnen zoomen, hectometerpaal 25.8 verderop.","011":"Nabij de halte Eksel hebben ze verschillende borden laten staan of herplaatst. Ik dacht dat dit heel oude borden waren, die ze hadden herplaatst uit nostalgie, totdat ik ze op lijn 20 (Eigenbilzen-Maastricht) ook tegenkwam...","012":"Hier staat een ander bord, maar heeft geen relatie met het vorige volgens mij...","013":"Bij het voormalig station van Eksel stond in 2006 een hectometerpaal, maar ik heb niet het idee dat ie op de goede plaats staat, want de nummers van de verschillende palen kloppen niet met de afstand op mijn fietscomputer. Op de achtergrond een stukje van de voormalige sigarenfabriek Geurts.","014":"Hier heeft een vereniging Halte Eksel herbouwd, inclusief stukje spoor. Er staat ook een informatiebord over de lijn, met welke treinen er gereden hebben enzovoort. Op de achtergrond het voormalig Hotel de la Gare. Foto uit 2004 (kun je ook zien aan mijn retro seventies fiets).","015":"Dit is het Militair domein Eksel, dit domein is vanuit Neerpelt nog lang bediend. Het zou verlaten moeten zijn, maar het ziet er nog erg gebruikt uit. Vooral die soldaten in een k\u0026uuml;belwagen doen me dat vermoeden. Deze en de volgende foto\u0027s komen uit oktober 2004.","016":"Tussen Overpelt en Eksel vond ik in 2004 dit oude Andreaskruis. ","017":"In Overpelt ligt er nog een stukje spoor op lijn 18, waarschijnlijk een oud opstelspoor voor het station. In de bosjes stond dit stootblok.","018":"Vanaf Neerpelt kijkend richting Houthalen, de aansluiting van lijn 19 (links vanaf de zijkant) en lijn 18 (rechts vanuit de onderhoek van de foto het rechtdoor lopend stuk spoor).","019":"Hier wordt lijn 18 nog gewoon gebruikt, al is het maar een paar honderd meter en hoort het tegenwoordig bij lijn 19. Dit is het Saxby-Seinhuis II bij Neerpelt","020":"Het seinhuis ziet er zeer vervallen uit, maar wordt nog steeds gebruikt. In Nederland zou zo\u0027n huisje al lang zijn neergehaald. En er zouden zeker geen mensen in (mogen) werken.","021":"Het deel van het spoor wat nog in gebruik is sla ik over. Voorbij Neerpelt loopt het spoor omhoog voor een brug over het kanaal. De foto is genomen kijkend naar Neerpelt. Links lijn 19, ook wel bekend als de IJzeren Rijn. Deze spoorlijn werd in 2004 nog regelmatig gebruikt voor treinen die zinkerts vervoeren naar Budel.","022":"Dit is de spoorbrug over het kanaal tussen Neerpelt en Achel, kijkend richting Eindhoven. Er hebben hier ooit 4 bruggen gelegen, voor ieder spoor een aparte brug. De oude brug van spoorlijn 18 is tegenwoordig in gebruik als fietsbrug. Met midden in the picture natuurlijk mijn seventies retro fiets, compleet met witte sidewalls en gigantisch Eddy Mercx voorblad om lekker te stoempen. Op de grond staat mijn favoriete lichtblauwe rugtas uit 2004.","023":"De spoorbrug kijkend in de richting van Neerpelt. De linkerbrug werd in 2004 nog steeds gebruikt als spoorlijn 19.","024":"Er waren over het kanaal 4 aparte bruggen, twee voor spoorlijn 18 en twee voor spoorlijn 19. De bruggen sloten aan op 4 spoordijken en die hadden allevier een apart viaduct over een weg. Dit is een viaduct van spoorlijn 18, lang geleden al dichtgemaakt en amper meer herkenbaar.","025":"Dit is het oude viaduct van lijn 19. Het spoor en zelfs de ballast bovenop het viaduct zijn verwijderd. Er groeien nu struiken.","026":"Het viaduct van het spoor dat in 2004 nog in gebruik was. Een veel nieuwer viaduct dan de andere twee, maar nog steeds erg smal.","027":"Bij Achel ligt er dit bruggetje over de Prinsenloop","028":"Dit is bij de grens Nederland - Belgi\u0026euml;. De weg hier is niet lang geleden helemaal vernieuwd. Op het oude spoortrac\u0026eacute; ligt tegenwoordig een fietspad van de grens naar Neerpelt. Je kijkt hier in de richting van Neerpelt.","029":"En als laatste foto: Deze duiker die onder de spoordijk door loopt vlak bij de grens. Deze greppel heeft zelfs een naam: De Voortloop"}