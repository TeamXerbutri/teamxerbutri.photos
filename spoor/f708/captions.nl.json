{"000":"De spoorweg naar Gouti\u00E8rres takte in Montlu\u00E7on af van de lijn naar Commentry. Op de achtergrond de stelplaats van Montlu\u00E7on.","001":"De spoorweg werd door een dal geconstrueerd. Om de hoogten te overbruggen zijn er verschillende indrukwekkende kunstwerken gebouwd, zoals de viaducten rond Neris-les-Bains.","002":"Bovenop de viaducten ligt een wandelpad, er staat nog wel een mooi hekwerk, waarvan ik niet weet of het origineel is. Er zijn nog veel meer van deze viaducten rond Neris. Een andere keer zal ik een uitgebreidere reportage doen van de bruggen.","003":"In Neris na het viaduct staat dit spoorse huisje, een wachtershuis voor deze overweg.","004":"Dit is een van de mooiste stations die ik ooit langs een verlaten lijn heb gezien. Het is wel een beetje kitsch, maar rijk gedetailleerd.","005":"Het station is lange tijd verlaten geweest en was in een redelijk vervallen staat. Tijdens mijn bezoek waren ze er hard aan het werk. Het station is totaal gerenoveerd. Dit station staat een eindje buiten Neris. De spoorlijn werd gebouwd omdat Neris toen een erg belangrijk kuuroord was. Neris was ook het meest belangrijke station.","006":"Aan de achterkant is er een glazen uitbouw aan het station gezet, al het spoors verleden is verder uitgewist. Een informatiepaneel herinnert de bezoeker aan het verleden.","007":"Het spoor loopt door het bos over een breed pad. Het pad wordt duidelijk nog veel gebruikt.","008":"In de kant vond ik een betonnen paal.","009":"In de paal staan duidelijk de letters SNCF van de Franse nationale spoorwegmaatschappij, met een datum (?) 28 november 1940. Een teken dat ik in ieder geval het goede bospad aan het volgen ben.","010":"Nog meer beton met een spoors verleden. Het spoor loopt hier door een uitgraving.","011":"En verderop een betonnen paaltje zoals je dat ook vaak in Belgi\u00EB langs spoorwegen tegenkomt.","012":"Ik was even verdwaald, omdat de voormalige lijn in het bos verdwenen was. Hier heb ik het spoor weer opgepikt.","013":"De nacht had het geregend, en de volgende dag was het extreem mistig. De mist was zo dicht dat ik op sommige plekken maar tien meter kon zien. Op de foto een spoors huisje tussen Durdat en Terjat.","014":"De spoorbaan bij Terjat, gehuld in de mist.","015":"Het stationnetje van Terjat in de mist.","016":"Bij het station van Terjat waren ook weinig spoorhistorische dingen over, behalve het station zelf.","017":"Van het oude rangeerterreintje is niets meer te vinden.","018":"De spoorlijn bij Marcillat-en-Combraille, twee dagen eerder toen het nog prachtig weer was. Herken je de spoordijk? Ik ook niet. Er lag hier vroeger een brug over het spoor. Het meterspoor van Commentry kwam hier samen met de normaalspoorlijn van N\u00E9ris.","019":"Een wachtershuis bij de rue des Combrailles","020":"Op een voormalig terrein van de spoorwegen (meterspoor en normaalspoor) in Marcillat zijn nog veel spoorwoningen te vinden.","021":"Het station van Marcillat wordt tegenwoordig gebruikt door een transportbedrijf. Er zijn nog meer mooie gebouwen, maar daar zaten een aantal mensen (bewoners?) van de zon te genieten. Vanwege privacy redenen heb ik daar geen foto\u0027s van genomen.","022":"We volgen de spoordijk verder als we Marcillat verlaten, ook hier loopt de lijn tussen de bomen door, maar hier is er minder bos te vinden dan na Neris.","023":"En nog meer spoors beton, eenzelfde paaltje als wat we eerder zagen, alleen steekt deze verder boven de grond uit.","024":"Een biel(s) langs een weiland. Ze hebben niet de moeite genomen de railbevestiging te verwijderen en de biels als omheining van het weiland gebruikt. De spoordijk is hier afgegraven.","025":"Tot plotseling een bruggetje opduikt tussen Marcillat en Pionsat.","026":"Langs een lange verlaten weg plotseling een wachthuisje, hier stak de spoorlijn de weg over. In de periode 1900 tot 1970 is het platteland hier helemaal leeggelopen. Veel mensen trokken naar de stad en daarnaast zijn in de eerste en tweede wereldoorlog veel mannen omgekomen. In 1970 woonde hier nog maar een tiende van de hoeveelheid mensen vergeleken met rond 1900. Veel Nederlanders kopen hier huisjes om op te knappen.","027":"Het station van Pionsat wordt nu opgeknapt.","028":"Langs de doorgaande franse D-wegen komen we weer een wachtershuisje tegen vlak voor de tunnel de Bouchauds","029":"Het wachthuisje ziet er authentiek uit. De spoorbaan is nu een karrespoor.","030":"Hier ligt duidelijk nog het ballastgrind op het pad.","031":"Verderop langs de spoorweg ligt weer een betonnen paal.","032":"De tunnel van Bouchauds is afgesloten voor het publiek.","033":"Van binnen ziet de tunnel er ook niet bijster interessant uit.","034":"Het spoorhuisje staat aan een overweg van de voormalige spoorlijn. Het spoor op de foto is van de lijn Lapeyrouse-Volvic, die onlangs buiten dienst is gesteld.","035":"Een bord dat het station aankondigt over 500 meter aan de lijn Lapeyrouse - Volvic. ","036":"Een typische onbeveiligde Franse overweg. Hier links lag de vork met de afsplitsing van de spoorlijn naar Montlu\u00E7on.","037":"De wissel voor het dubbelspoor bij het station is weg, maar de biels liggen er nog. Verderop geeft de kilometerpaal stand 379 aan.","038":"Overweg bij de halte van Goutti\u00E8res","039":"De Franse overwegen zijn rijkelijk voorzien van bebording. Bij deze overweg is de beveiliging al jaren ongemoeid gelaten. Hoe anders als in Nederland waar de beveiliging al verwijderd wordt als het er maar op lijkt dat de spoorweg gesloten gaat worden.","040":"Zelfs de communicatieapparatuur is nog aanwezig. (Voorlopig) is dit de laatste foto van deze rapportage."}