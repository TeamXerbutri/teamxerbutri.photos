{"000":"Het station van Chimay in de regen. Het weer is erg wisselvallig, onweersbuien met zware windstoten lossen perioden met zon af. Hier splitste de lijn 109 zich af van de lijn 156. Lijn 156 wordt niet meer gebruikt omdat het spoor in zo'n slechte conditie is.","001":"Het emplacement van Chimay, de rails ligt er hier nog, voor zo lang als dat duurt.","002":"Bij het station van Chimay ligt het complete rangeerterrein nog.","003":"De spoorweg bij de overweg met de Rue de la Soque (Rue de Forges). Ik vind het balkonnetje wel mooi, maar dat heb ik juist niet op de foto staan. Maar goed, ik heb een tijd staan schuilen voor de regen in Chimay. Ik was op zoek naar een regenpak, terwijl het zo hard regende dat je de overkant van de straat niet kon zien. Maar nu schijnt de zon weer. Ik wil snel naar Thuillies, ik ben veel tijd verloren met de buien en het blijft buiig.","004":"Vlakbij de splitsing staat dit oude wachthuisje. Er staat niet eens een hek omheen, alleen een lint met het enige juiste verboden voor personen bord. Nog steeds volg ik lijn 156, maar de spoorlijn 109 splitst zich in de bossen rechts achter dit huisje af naar rechts.","005":"Ik heb de spoorlijn nog een klein stukje verder gevolgd richting Momignies, maar er is niet veel fotografeerbaars te zien. Dus scheur ik over het oude circuit van Chimay naar boven toe. De spoorweg is dit stuk even onvindbaar, het ligt in het struikgewas","006":"Vanaf het circuit ligt de N53A bovenop de oude spoorbaan. Vlak voor Robechies buigt de N53A naar links van de spoorlijn af en kruist met de N595. De brug bij de N595 is breed en je ziet alleen bomen, geen fotomateriaal dus. In Robechies zelf ligt dit prachtige oude bruggetje, waar je nu zelfs niet meer overheen mag fietsen vanwege instortingsgevaar.","007":"Hier staan geen bomen maar is er een pad, of nu een grote plas. Geen railicten te vinden. Alleen een modderige uitgraving. Het is tijd om verder te gaan, nu schijnt de zon nog, maar er zit onweer in de lucht. Aan het eind bij de witte dingen was het station van Robechies, maar daar is nu alleen een bos.","008":"Voorbij Robechies begint de RaVel. Links zie je het nieuwe asfalt, rechts de spoorbaan met oude beplating. Er zijn twee bruggen verdwenen en heraanleg is vooralsnog te duur, dus de betonplaten gaan niet verder.","009":"Van hier geeft de kaart aan dat er een fietspad ligt tot Froidchapelle. Ik denk weinig spoors aan te zullen treffen op dit deel.","010":"Maar wat ligt hier aan de kant van het fietspad?? Een oude hectometerpaal!! Geheel onverwacht en een missertje van de RaVel demolition crew.","011":"En een wachtershuisje bij een onbeduidende kruising midden in het bos. Het is een doodlopende weg het bos in. Zelfs in 1865 stelde deze weg niks voor. Een raadsel waarom dit huis hier staat. De zon schijnt en ik geniet ervan. In Chimay was ik nog wanhopig op zoek naar een regenbroek.","012":"Het station van Froidchapelle. Tot mijn verbazing blijkt het fietspad hier door te lopen, alleen nu in de vorm van een asfaltpad. Tot hier lagen er betonplaten. Alles beter dan die baggerzooi van lijn 38/39 waar ik een paar weken geleden geweest ben, maar ik weet niet of ik positief of negatief verrast moet zijn. Het is fijn dat ik door kan fietsen met de volgende onweerswolk in aantocht, maar ik had gehoopt wat meer railicten tegen te komen.","013":"Negatief dus, het fietst wel lekker en wonder boven wonder schijnt de zon nog. Maar achter me is de lucht nog steeds erg donker. Ik ben blij dat ik door kan fietsen met die lucht achter me, maar het zou leuker zijn wat spoorhistorie tegen te komen. Dit wachtershuis staat bij een weg die wel doorgaand is, maar ook van minimaal belang.","014":"Mijn wens komt in vervulling met dit opnieuw aangeplant fluitsignaal bord.","015":"Een spoorhuisje bij een kruising voor Rance. Alweer voor een (ook in 1865) doodlopende weg. Terwijl de laatste kruising juist een weggetje was dat twee doorgaande wegen verbond, maar zonder wachtershuis. Ik snap de logica niet helemaal.","016":"Hier stopt het fietspad, maar van spoor geen spoor. Omrijden dan maar. De spoorlijn ligt in dit bos.","017":"Het station van Rance scoort bij mij erg veel punten als lelijkst ooit gerenoveerde station. Het kan nog erger.","018":"De donkere wolken achter dit wachtershuis voorspellen niet veel goeds. Inmiddels heb ik de RAVeL alweer gevonden, fietspad dus. Dit is een provisorische versie, maar wel van een aardige kwaliteit.","019":"Weer zo'n herplant. In ieder geval niet beschilderd.","020":"Een provisorisch RAVeL (preRaVeL) ziet er zo uit. De dijk is wel aardig herkenbaar, maar buiten de rechtheid moet je raden dat je met een voormalig spoor van doen hebt.","021":"Ik kwam wel dit betonpaaltje tegen waar het spoor middendoor het bos loopt. Mooie omgeving.","022":"Je woont hier wel erg mooi en afgelegen in zo'n spoors huisje. Het wachtershuis staat aan de Rue de Quinze Pieds.","023":"Bij het station van Sivry ligt nog een stukje spoor, of hebben ze het herlegd. Ook staan hier oude wagons.","024":"Wauw! Het station van Sivry. Ik heb voor deze gelegenheid niet de juiste camera bij me, maar het is een erg mooi station.","025":"En de laatste wagon en het bijgebouw bij het station Sivry","026":"Bij de overweg staat een wachthuis. Het station ligt tussen de dorpen Sivry (3,6 km) en Renlies-Fribou (3km), deze weg verbindt de dorpen. Het dorp Sautin ligt met 2 km het dichtst bij het station, maar de burgemeester van Sivry zal wel voor het station betaald hebben.","027":"Nog even terug naar het station voor dit oude bordje Sortie (uitgang). Gaaf!","028":"Een perron aan de andere zijde van de weg, dit is een vrij hoog perron, ik vermoed voor goederen.","029":"Ook de bijgebouwen van het station staan nog.","030":"Een (origineel?) bureau in een bijgebouw van het station. Het lijkt lange tijd als stal te zijn gebruikt.","031":"Nog een wachtershuisje. Hier houd de provisorische RAVeL ook echt op. Ik fiets nu ongeveer met de snelheid waarop de wolken achter me dichterbij komen. Een man met een Mountainbike twijfelt en kiest de normale weg. Ik heb een wielrenfiets, maar ik kies toch echt voor het grind. Is volgens mij veel sneller.","032":"Een gebouwtje bij het wachthuis. Weet niet of het origineel is, maar het zag er zeker leuk uit.","033":"We gaan hier door de verschillende lijdens-stadia die een voormalige spoorweg ondergaat voordat ze een RAVeL wordt. We zagen al het asfalt-pad, dat is het laatste stadium als ze haar weg voltooid heeft. De provisorische RAVeL van aangestampt grind hebben we ook al gehad. Op de foto zie je het losse grind dat hieronder ligt. Het fietst niet fijn, mijn polsen en armen tintelen, maar het gaat wel best snel.","034":"Een brug. In ieder geval heb ik weer wat voorsprong op de donkere lucht achter me.","035":"Ze hebben de brug al van een nieuw laagje verf voorzien.","036":"Een wachthuis nabij Solre-Saint-Géry.","037":"Het voormalig vervallen station van Solre-Saint-Géry. Ze zijn hard bezig dit station te renoveren. En ze houden het nog een beetje origineel ook, verdient een dikke pluim.","038":"Het station van de andere kant. Het dak en de muren zijn al gedaan, de aannemer is aan het afronden, de kozijnenzetter kan komen. Ondertussen wordt er binnen ook al geklust.","039":"Hier staan de borden opgesteld die langs de RAVeL door de demolition crew zijn verwijderd. Voorzien van een nieuwe pot verf die er onvoorzichtig over uitgegoten is kunnen ze straks hun toeristische doel gaan dienen.","040":"Bij Solre neem ik een stuk de gewone weg, want bij Solre kwam ik mensen van de 'RAVeL demolition crew' tegen, ze waren met heftrucks bezig grind te leggen bij een overgang. Lijkt mij geen handig gereedschap, neem dan een bulldozer. Nu mis ik de brug over La Hantes helaas.","041":"Ik ben toch de brug op geklommen. Beaumont heet niet voor niets mont, het ligt bovenop een berg/heuvel. Anders moest ik een heel eind klimmen naar boven, en met die onweerswolk die in mijn nek hijgt lijkt me dat een slecht idee. Dus vervolg ik mijn weg over het steeds slechter wordende grind. Hier het viaduct van de N40","042":"In de verte ziet u de demolition crew, die grind aan het uitstrooien is over de beroofde spoorlijn. Met veel moeite had ik me hier langs gewrongen. Hier zie je hoe de spoorlijn eruit ziet voordat er grind op komt, leeggeplukt en afgegraven. Vandaar dat ik ook nergens hectometerbordjes zie, die staan in de weg.","043":"Dit is wat er over is van het station van Beaumont. Ik ga toch nog maar een stuk over het grind, niet dat het fijn fietst, maar het gaat sneller dan de weg. Het wordt donkerder en zoals je ziet op de foto waait het ook, want de planten bewegen, het gebouw niet.","044":"Bij dit huisje ben ik de N53 gaan volgen. Hier hield het grindpad op. Even verder stond een grote kraan alles wat van het spoor over is te vernielen. Een RAVeL wordt niet zomaar geboren.","045":"Een wachthuis in het typische heuvellandschap van deze streek, graanvelden en hier en daar een bebost stuk.","046":"Hier komen we in de buurt van Strée. Het pad is de oude spoorlijn, hier is de RaVeL demolition crew nog niet langs geweest, maar de begroeiing is te hoog om iets spoors te zien. Bovendien...","047":"...wil ik van de heuvel af zijn voordat het onweer hier aankomt, dus deze  foto is een beetje haastig genomen: Aan de linkerkant het station van Strée. Ik fiets hard door! ","048":"Spoors betonpaaltje langs de voormalige spoorweg, hier niet meer dan een paadje. Achter me tussen de struiken een spoorhuisje.","049":"De spoorlijn heeft nog heel lang tot bij deze suikerfabriek gelegen te Donstiennes. Links langs deze fabriek kun je nog de rails zien liggen met het overlaadstation. Jammer dat ik dat niet op de foto heb staan. Maar de lucht werd steeds dreigender. Dus ik snap het wel.","050":"Hier staat nog een originele paal langs een spoorovergang. Het Andreaskruis mist (ligt op de grond). De paal is verdwenen na aanleg van de RaVeL (te zien in google streetview).","051":"Witgloeiende bliksemschichten flitsen door de hemel. De rollende donder komt er al snel achteraan. Net op tijd ben ik in het dorpje. Ik schuil in een gammel (bus)hokje. De wind giert om me heen en het hokje wiegt mee op de wind. Dan stort de regen uit de hemel neer. Keer op keer zeg ik: het hokje blijft wel staan, me schrap zettend om de regen in te rennen als het zich zou begeven. Na een dik half uur kan ik weer verder. Hier een spoors huisje ","052":"Op de spoordijk in de bosjes vond ik deze twee originele palen.","053":"Tunneltje onder het spoor door.","077":"Het spoor naar Biesme is een modderpad. De spoorlijn vanaf Biesme is slecht te volgen, totdat er een nieuw smalspoor tramrails op gebouwd is voor de toeristische exploitatie van oude trams. Ik zie een nieuwe onweersbui al hangen en heb geen zin meer. Ik race langs de 111 en ga met de trein terug naar mijn overnachtingsplek.","076":"Het wachtershuis bewaakt de weg naar Marbaix.","075":"Het spoor liep hier recht langs de voormalige loodsen. De grote deur sluit wel heel mooi aan op het spoor, maar of de loods ook een spooraansluiting gehad heeft kan ik niet achterhalen.","074":"Een stukje verderop vervolg ik mijn weg richting Biesme. Langs het spoor stonden loodsen met dit mooie logo op de gevel. Brichart was een bedrijf dat in meststoffen handelde","073":"Er hangt zelfs nog een sein aan de gevel!","072":"Een close-up van de deur en het alarm dat op de loods gemonteerd is.","071":"Ik heb mezelf toch nog een stukje door de brandnetels en bramen geworstelt voor deze locloodsen. De rechtse locloods heeft een lengte van 30 meter en ziet er nog vrij redelijk uit. De linkerloods had een lengte van 60 meter, maar was in 1994 al half ingestort op de luchtfoto's. Toen stond er wel een treinstel in, ik ben benieuwd of dat er nog steeds ergens staat.","070":"Hier nog een onderdeel, overwoekert door bramen.","069":"Moeilijk zichtbaar, maar tussen de bomen staan nog meer oude treinstellen. Het lijken Railbussen te zijn geweest.","068":"VT Mons St Ghislain. Dat zijn twee plaatsen aan het eind van spoorlijn 109, ik kan niet vinden waar VT voor staat. In cijfers lijkt er 4465 te staan.","067":"En nog een, en nog een. Het is hier een kerkhof van oude treinonderstellen en wagons. Dit had ik nooit verwacht!!","054":"Het voormalig spoor is hier niet veel meer dan een pad. En het is ook niet erg als dat zo blijft.","055":"Modder!! Vlakbij een spoorovergang in Thuillies.","056":"Een stuk ijzer langs de spoorbaan. Ik weet niet wat het geweest is, maar het zal er niet toevallig liggen.","057":"Een witte betonpaal van het hek dat ooit langs het spoor stond.","058":"Het landbouw/graspad markeert de plaats waar ooit locomotieven reden.","064":"Het station van Thuillies. Ik twijfel of dat het origineel al lelijk was, of dat het gewoon lelijk verbouwd is.","065":"Op een braakliggend deel van het langgerekte dorp zie ik iets in de struiken staan. Is dit een oud wagondeel of is dat wensdenken?","066":"In de struiken vind ik dit terug, dit is zeker een oude wagon.","063":"En voila, hier hebben we de splitsing tussen 109(rechts) en 111(links). Allebei (modder)paadjes.","062":"Gemoderniseerd spoors huis.","061":"Spoorhekjes aan de noord-oost zijde van Thuillies. Hier ergens kwamen lijn 109 en lijn 111 bij elkaar.","059":"Dit is de overweg van voormalige spoorlijn 111, 75 meter van de vorige foto. Deze spoorlijn is nog minder begaanbaar. Straks volg ik deze spoorlijn naar Berzée. Nu eerst nog even verder langs lijn 109.","060":"En ook bij spoorlijn 111 een paaltje in de berm."}