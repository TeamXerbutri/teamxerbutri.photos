{"000":"2004: Het seingebouw van het station van Dalheim. Op de foto links de ijzeren rijn. Bij de A splitste het spoor richting Wegberg-J\u00FClich zich af van de IJzeren Rijn","001":"2004: Km 33,9 Het spoor loopt verder over een spoordijk door een moerasachtig gebied. De rails zijn verwijderd en het enige dat er nog is is de hoge dijk met ondoordringbare struiken. Boven op de dijk stond nog wel een hectometerpaal.","002":"2006: Ook hier hebben ze een cursus \u0022creatief met spoorbielzen\u0022 gevolgd. Het oude trac\u00E9 loopt door de ingraving rechts op de foto, waar nu een pad te zien is. Links staan betonnen spoorbielzen om de toegang tot de spoordijk voor voertuigen onmogelijk te maken. Hoe die voertuigen hier moeten komen is me een raadsel. Naar rechts was er ooit een spoortje naar de kleigroeve van Bong\u0027sche Mahlwerke.","003":"2006: De voormalige Bong\u0027sche Mahl- und Sandwerke 1913-1969. Het gebouw is in gebruik als manege. Het spoor en rangeerterrein lag rechts van de fabriek. Maar er is hier helemaal niets meer van te vinden.","004":"2006: Niet veel verderop ligt het oude station van Rosenthal. Twee jaar na de sluiting was het station totaal vervallen, maar ze hebben het mooi en origineel opgeknapt!","005":"2006: Het spoor loopt over een spoordijk door de weilanden richting Birgelen. Hier een onderdoorgang.","006":"En dit is bovenop de spoordijk, waar een bankje neergezet is, zodat je van het uitzicht kan genieten..... (Tot de volgende bosrand). Dit is de laatste foto van 2006.","007":"In 2013 ben ik in Birgelen verder gegaan. In het dorpje zijn weinig interessante resten te vinden. Dit was een bruggetje over de spoorlijn, maar de ingraving is grotendeels gedempt. Ik had best veel foto\u0027s gemaakt in het dorp, maar er is eigenlijk alleen groen op te zien. Er moet hier ook een haltplaats geweest zijn.","008":"Dus al de natuurfoto\u0027s slaan we over en we gaan door naar het station van Wassenberg. Op de foto\u0027s geen orbs (voor de ghosthunters) maar een irritante eigenschap van mijn nieuwe camera \u002B filter. Daar moet ik nog wat op verzinnen.","009":"Om een idee te geven van de resten van het spoortrace, manshoge brandnetels en bramen.","00O":"2004: Het seingebouw van het station van Dalheim. Op de foto links de ijzeren rijn. Rechts splitste het spoor zich af richting Wegberg en Baal","010":"Een brug over het spoor bij de Burgstrasse/Loher Weg in Wassenberg. Onder de brug is de ingraving gedempt en een kleine onderdoorgang voor wild gemaakt.","011":"Een trappetje naar beneden, moeilijk te zien op de foto\u0027s, maar de brandnetels achter op de foto komen tot mijn gezicht. Dus ben ik daar niet naar beneden gegaan.","012":"Zoekplaatje, hier liep het spoor en viaduct Kirchstrasse. De ingravingen onder de viaducten zijn volgestort en er is een soort van wildtunnel gemaakt.","013":"Duiker onder het spoor door, met enigszins overbelichte vangrail ervoor. Ik heb nog een klein stukje geprobeerd over de spoordijk te mountainbiken. Er was niet veel te zien en het struikgewas werd steeds dichter.  Dus heb ik besloten ervanaf te gaan en door te fietsen richting Ratheim.","014":"Spoorbiels langs een weg tussen Wassenberg en Ratheim. Het wat lichtere groen tussen de linkerspoorbiel en de volgende boom was het spoortrace. De foto is genomen richting Dalheim. Achter me ligt het spoor op dezelfde hoogte als de weg, en voor me zeker een meter lager, vreemd. Achter me is alleen de ballast verwijderd, en voor me is denk ik alles verwijderd.","015":"Tegenwoordig elektrificatie langs de spoorweg. Achtung Powerzaun!","016":"Het paadje is het spoor richting Ratheim - J\u00FClich, De originele tekst op het bordje is misschien wel te vinden op de website van Railtrash.","017":"Een geknipt hek. Waarschijnlijk de oude afrastering van de steenkolenmijn. Het kan goed zijn dat het spoor nog lang tot dit punt gelegen heeft. Dat enorme blok hout heeft mijn aandacht, waarom staat hier zo\u0027n enorm mooie vierkant blok hout?","018":"In de verte de steenkolenmijn van Ratheim. De grond heeft hier in ieder geval een steenkoolzwarte kleur. De foto is genomen op de spoordijk, het pad was het spoor.","019":"Hier ontbreekt een stuk spoordijk bij een (nieuwe?) weg, de Zechenring.","020":"Het oude rangeerterrein bij de kolenmijn, nu niet veel meer dan een hoop steenkolenzwarte grond.","021":"De gasometer van de steenkolenmijn te Ratheim. Het gebouw is goed dichtgetimmerd. Op de voorgrond de restanten van het rangeerterrein.","022":"In het ballastgrind ligt nog een verdwaalde spoorspijker.","023":"En verderop een klomp steenkool en twee ijzeren dingen.","024":"Km 24,8 Waterzuiveringsstation van de steenkolenmijn Ratheim","025":"Km 24,5 Ik heb dit keer mijn mountainbike meegebracht. Normaal fiets ik op een racefiets en wandel ik stukjes langs de spoorlijn. Ik verwacht dat ik op deze spoorlijn grote stukken over de lijn zelf kan terreinfietsen.","026":"Een verdwaald overwegbord op het mijnterrein.","027":"Bovenop het spoorviaduct over de Myhlerstrasse te Ratheim","028":"Hetzelfde viaduct van beneden.","029":"En het viaduct weer van boven. De kilometers spoor rond de mijn zijn met de mountainbike goed te volgen. Vanaf nu raakt het spoor weer sterker begroeid en neem ik de verharde weg.","030":"Het station van Ratheim. Op de foto\u0027s zie je de perrons en sporen, en natuurlijk het stationsgebouw.","031":"Het station is in min of meer originele staat. Rechts het gebouw voor reizigers, links het gebouw voor goederenafhandeing. De klok en het embleem van de DB zijn nog niet verwijderd. Railtrash heeft ook een mooie foto van het interieur op zijn website.","032":"En natuurlijk zoals op ieder station hier in de streek een silo.","033":"Station van Ratheim, goederenloods.","034":"Station van Ratheim, het cooperatie-gebouw bij de silo.","035":"Station van Ratheim, en natuurlijk plaatst de DB altijd de bekende Unfallgefahr-bordjes. Ik fiets weer verder.","036":"Het viaduct van snelweg 46 steekt het spoor over. Rechts in de struiken bevinden zich de resten van de spoorlijn Dalheim -J\u00FClich. Aan de linkerkant lag een enorm rangeerterrein voor de kolenmijnen. Wat vroeger een vijf sporen breed woud van bovenleidingmasten was is in 2013 een onkruidvlakte, en sinds 2024 een rotonde van een nieuwe weg.","037":"De telefoonkast, heel toevallig zag ik deze ook later op de website van Railtrash, maar dan nog niet vernield.","038":"In de telefoonkast zit deze S-bahn sticker.","039":"Km 22,6 Links ligt er nog ballast op het trace, rechts op het rangeerterrein is de ballast afgegraven.","040":"Een paaltje langs het spoor.","041":"Andere kant van het viaduct, nu een foto richting Dalheim met een grote vlakte en een eenzame spoorbiel.","042":"Spoorse rotzooi op het oude rangeerterrein","043":"De fundering van een bovenleidingsmast. Alle funderingen zijn verdwenen, behalve deze.","044":"En een inrijsein langs de doorgaande spoorweg. Voorbijrijden niet toegestaan.","045":"Km 22,1 Het einde van het rangeerterrein, rechts de seinpaal langs de doorgaande lijn, links (richting de schoorsteen in de verte) loopt een industriespoor naar de steenkolenmijn Sophia Jakoba. Het industriespoor bestond uit drie aftakkende sporen en liep als dubbele spoorweg door naar de steenkoolmijn. De doorgaande lijn was enkelspoors.","046":"Wederom steenkoolresten. Economisch gezien slim om de onbruikbare steenkool-stenen te gebruiken als fundering voor je spoorweg. Hier begint de begroeiing van de spoorweg weer boven me uit te komen, dus kies ik weer voor de verharde weg.","047":"In H\u00FCckelhoven een bruggetje voor het doorgaande spoor vormt een belemmering voor het wegverkeer. Voor hoe lang nog? Hier onder het viaduct door rechts lag de oude schacht van de inmiddels ook verdwenen steenkolenmijn Sophia Jakoba, met bijbehorende halteplaats.","048":"Emplacement Zeche Sophia Jakoba: Het viaduct van het industriespoor richting de kolenmijn is een stuk ruimer opgezet.","049":"Emplacement Zeche Sophia Jakoba: De warmte-centrale van H\u00FCckelhoven. Het spoor is hier weg, wel nog een bord met dat alle spoorverkeer voorrang heeft inclusief andreaskruis.","050":"Emplacement Zeche Sophia Jakoba: De enige overblijfselen van de gebouwen van de steenkoolmijn. Ik blijf dat toch jammer vinden, de gebouwen hebben vaak een mooie architectuur en kunnen vaak goed hergebruikt worden.","051":"Emplacement Zeche Sophia Jakoba: Links lag een rangeerterrein en andere fabrieken van de mijn. Nu is er niets meer te zien. Hier wel nog een steenkoolmijns smalspoortje.","052":"Emplacement Zeche Sophia Jakoba: Op de parkeerplaats heb ik nog stukken spoor gevonden. Op de foto de resten van een kruising tussen het smalspoor en de normaalspoorweg.","053":"Km 21 Het viaduct Am Landabsatz. Op de foto de doorgaande lijn. Het emplacement van de steenkolenmijn lag rechts achter de bomen, parallel aan het spoor.","054":"Bij de overweg met de L117 in H\u00FCckelhoven liggen er nog rails in het wegdek.","055":"Bij de overgang in de struiken een overwegkast.","056":"En zo ziet de spoorweg eruit, groen met bramen en brandnetels,ik rij maar een stukje om.","057":"Dwars door het struikgewas kom ik de perrons tegen. Vreemd, ongeveer op kilometer 20,3, driehonderd meter voor het station van H\u00FCckelhoven en anderhalve kilometer voorbij de halteplaats van Zeche Sophia Jacoba. Ook niet echt in de buurt van de overweg. Misschien heeft het te maken met een oud stationsemplacement?","058":"Het spoortrace, er ligt ook hier nog ballast.","059":"En een oude hectometerpaal (20,3).","060":"Dit stuk spoorweg zal binnenkort wel verdwijnen bij de nieuwbouwplannen, inclusief de fundering voor de bovenleidingmast.","061":"Overweg in H\u00FCckelhoven, Lahnweg naast de vorige foto.","062":"Een loods langs het spoor, het heeft in ieder geval een spooraansluiting gehad aan de achterzijde, maar ik weet niet of dat dit bij het station hoort.","063":"Het station van H\u00FCckelhoven. Er is een Chinees in gevestigd.","064":"Overwegkast bij kilometer 19,85, L364 Hilfarther strasse.","065":"De spoorweg raakt ook hier langzaam overgroeid.","066":"In Doveren is een nieuwe weg aangelegd, waarbij het spoor verdwenen is. Het ligt als een strookje grind tussen de velden. (foto richting Dalheim)","067":"Twee betonnen elementen vlakbij de voormalige overweg over de Allensteiner Strasse.","068":"En op hetzelfde punt de spoorweg door de achtertuinen in Doveren (richting J\u00FClich)","069":"Een overwegkast in Doveren met een kilometerbeschildering die niet echt meer leesbaar is (18.752)","070":"De achterkant van de kast, op hetzelfde punt.","071":"In de brandnetels/braamstruiken is vaag een funderingspaal van de bovenleiding inclusief aarding te zien (draadje met rondje links).","072":"Als ik Doveren uit fiets kom ik deze perronrand tegen. De oude halteplaats van Doveren.","073":"En een stuk spoor in de weg, inclusief de typerende wit geschilderde vangrails.","074":"Tussen Doveren en Baal kom ik bij de Dieselstrasse dit viaduct tegen. Het ballastgrind ligt hier behoorlijk los wat fietsen zelfs op een mountainbike lastig maakt.","075":"De spoorweg is hier ook nog niet zo zwaar begroeid.","076":"En wederom een stuk van een bovenleidingsmast.","077":"En een telefoonkast langs het spoor.","078":"Natuurlijk weer een bordje van de DB Unfallgefahr, maar dan in een wat modernere versie. De velen braamstruiken die ik overreden heb, hebben hun wraak genomen op mijn band. ","079":"Waar is de spoorweg? Ik geloof dat dit station Baal West was. Het spoor loopt over een heel brede dijk. Die dijk is compleet overwoekerd met bramen en zodoende valt er weinig meer te vinden van het station. Hier splitste zich een verbindingsboog af naar de spoorweg Aken - Kassel, daarover later meer. Op de foto\u0027s van Railtrash uit 2009 lagen hier de sporen nog. Het verbaast me dan ook hoe snel het spoor overwoekerd is.","080":"Honderd meter terug vind ik een trap Maar of dit trappetje iets met het station te maken heeft gehad weet ik niet.","081":"Km 16,9 Deze spoorbiels zijn in ieder geval van de spoorlijn geweest.","082":"En hier loopt een duiker onder alle sporen door. Mijn reserveband blijkt ook kapot, en mijn pomp is defect. Na een half uurtje klieren met ge\u00EFmproviseerd gereedschap werkt de pomp weer. De band blijft niet langer dan een minuut vol, verder lopen dan maar.","083":"Het station H\u00FCckelhoven-Baal in Baal. We kijken richting J\u00FClich. Onder liep de spoorweg Dalheim - Baal - J\u00FClich (door de vierkante gaten). De spoorlijn van Aken naar Kassel kruist ongelijkvloers. Achter ons is een grote P\u002BR parkeerplaats gemaakt waar ooit het oude station Baal West(Alt) zich tussen 1911 en 1945 bevond. In 1947 is Baal West verplaatst naar waar de verbindingsboog de doorgaande lijn naar Dalheim ontmoet (km 17,3). Al die verplaatsingen van stations hier in Baal maken het verhaal er niet eenvoudiger op.","084":"Rechts het oude stationsgebouw van station Baal (sinds 2002 H\u00FCckelhoven-Baal) en op de achtergrond het station. Kijkend richting Dalheim.","085":"Het stationsgebouw van het torenstation (Turmbahnhof) Baal.","086":"Verbindingsboog bij station Baal (Alt): Tussen de spoorlijn van Aken naar Kassel en de lijn van J\u00FClich naar Dalheim bestond ook een verbinding. We zijn nu bij het oude station van Baal (in 1911 gesloten en verplaatst naar het punt op de vorige foto). Het oude emplacement ligt na het gebouwtje bij de wissel naar links. Het station is verdwenen en het emplacement opgeruimd. De wissel op de voorgrond is van de verbindingsboog en die bestaat wonderwel nog.","087":"Verbindingsboog: Er is zelfs niet zo heel lang geleden nog nieuw spoor gelegd, deze las is daar getuige van.","088":"Verbindingsboog : Links naar Aken, rechts naar Dalheim. Ook de bovenleiding is er nog. Het spoor begint wel overgroeid te raken.","089":"Verbindingsboog: Rechts het inrijsein richting het oude station van Baal(Alt).","090":"Verbindingsboog: Bovenop het viaduct over de doorgaande weg.","091":"Verbindingsboog: En de viaducten vanaf de weg zelf. Eerst de lijn Aken-Kassel, daarna de verbindingsboog.","092":"Verbindingsboog: Het viaduct van beneden.","093":"Verbindingsboog: Einde van de spoorlijn en de braamstruiken nemen het spoor over. Ik kan helaas niet verder. Maar de band van mijn fiets is geplakt met leukoplast van de apotheek. Dus ik kan weer verder.","094":"Verbindingsboog: Het viaduct over de Bahnstrasse in de verbindingsboog tussen Baal(Alt) en Baal-West. De verbinding sluit aan in de braamstruiken bij Baal-West.","095":"Km 16,1 We zijn weer terug bij de doorgaande spoorlijn naar J\u00FClich Hier een nieuwerwets hekje op een spoorbruggetje over de Baaler Bach.","096":"Kilometer nummer 16, de zonnekap op mijn camera zit scheef. verderop een nieuwerwets bruggetje over de Friedhofstrasse. Er ligt een soort van fietspad op de voormalige spoorlijn.","097":"Een origineel bruggetje (zie bakstenen muurtje rechts). Km 14,6. Tussen de vorige foto en deze liep het spoor door een ingraving. Ik heb wel een foto gemaakt, maar die is niet interessant.","098":"En nog een brug. Km 14,5","099":"En nog een brug, over de Malefinkbach. Behalve wat ondefinieerbare betonnen brokken is er weinig spoorhistorie te vinden. Geen spoor van het station van Rurich.","100":"Malefinkstrasse in Rurich. Verboden voor... De spoorweg is hier totaal overgroeid met dichte struiken en het paadje loopt er langs.","101":"In dit stuk steen wil ik nog wel een hectometerpaal herkennen. Langs het spoor ook veel grote stukken beton, waarvan me het nut niet duidelijk is.","102":"Ik ben bij het station van K\u00F6rrenzig, want er staat weer een kenmerkende silo.","103":"En jawel er is hier wel een stationsgebouw aanwezig.","104":"Het spoor steekt de B57 over, waarna er een fijn geasfalteerd fietspad op de spoorlijn ligt tot Linnich.","105":"Linnich, einde van de bespoorde spoorlijn, of voor mij: hier begint het spoor weer. Op het stootblok een stopsein, voorbijrijden niet toegestaan (en niet mogelijk).","106":"Een ijzeren ligger van Krupp uit 1931.","107":"Het oude station van Linnich, ook hier weer silo\u0027s. Rechts een rangeersein voor het emplacement bij de silo\u0027s.","108":"In detail: het rangeersein en de wisselkloot.","109":"De bramen worden hier in toom gehouden (doodgespoten) op de wissels bij het emplacement.","110":"Een sluitlicht aan de silo. Het sluitlicht wordt bevestigd aan de laatste (goederen)wagon van een trein. Vroeger kwam het wel voor dat er onderweg wagons verloren werden, met het sluitsein was dat eenvoudig te controleren.","111":"Een rangeersein","112":"Getal 62 in een spoorbiel.","113":"In de struiken nog de resten van een derde aansluitspoor, al kan ik de wissel daarvoor niet vinden.","114":"Laadperron in de bosjes","115":"Verder naar het station van Linnich, in de verte staat de trein klaar voor vertrek in het nieuwe station.","116":"Goederenloods van de landbouwcooperatie in Linnich. Rechts is een losspoor.","117":"Helemaal links het doorlopende spoor, daarnaast achter het gras het losspoor en in het asfalt nog een aansluiting voor de landbouwcooperatie.","118":"Weer een silo op het terrein van de landbouwcooperatie","119":"Het station van Linnich. Door de wilde begroeiing is het niet meer zo herkenbaar.","120":"Het nieuwe station van Linnich. Hierachter begint het emplacement van het oude station.","121":"Ouderwets, maar nog steeds in gebrijk: het inrijsein 12N1","122":"Vanaf de nieuwe halte Linnich tot J\u00FClich is de spoorweg nog steeds in gebruik."}