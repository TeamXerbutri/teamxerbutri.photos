{"000":"2008, Het station van Maastricht, seinpost T. De spoorlijn naar Hasselt buigt hier af naar links. Rechts de sporen van het emplacement van Maastricht. De sporen rechtdoor gaan naar Eindhoven - Amsterdam.","001":"Bovenstaande foto is genomen in 2006 op het punt dat de spoorlijn zich al afgesplitst heeft van het spoor naar het noorden. Op de foto een van de weinige oude seinpalen die er in Nederland nog staan. Rechts langs de spoorlijn loopt ook een zijtak van het rangeerterrein bij Maastricht.","002":"Situatie in 2006: Niet ver na de seinpaal zien we de brug over de Maas al liggen. Deze brug is in de jaren vijftig opnieuw gebouwd na de heropening van de lijn.","003":"Daarna passeerden de treinen de brug over de Maas, de brug is in 2006 continu open.","004":"Foto van 2006: Na de brug loopt het spoor langs een fabriek van Sappi.","005":"Het spoor was hier in 2006 erg overgroeid en op sommige plaatsen ook totaal verdwenen. Er was hier vroeger een klein rangeerterrein van de papierfabriek Sappi. Het spoor langs het hek op de achtergrond is het doorlopende spoor naar Belgi\u00EB. Op dit punt splitste een industrielijntje zich af naar de papierfabrieken, waar nu de Fransensingel ligt.","006":"Het spoor steekt dan een weg over en vervolgens weer een de oude Zuid-Willemsvaart. Best wel een gave constructie voor een brug zo dwars over het kanaal. Achter mijn rug liep vroeger een aftakking van het spoor naar een fabriek, waar in 2024 de Boschpoort ligt als oprit voor de Noorderbrug die we op de vorige foto zagen.","007":"De spoorweg loopt op een spoordijk en vervolgens steken de rails deze Fort Willemweg over. Hier komen de sporen van het voormalig station Boschpoort samen met de sporen van station Maastricht richting Hasselt. Op deze brug eindigt het rangeerterrein.","008":"Ik volg nu de spoorlijn terug richting Maastricht station van Boschpoort. Achter de brug ligt de oude haven aan de Zuid-Willemsvaart. Het water maakte vroeger deel uit van de verdedigingswerken rond Maastricht.","009":"Op het emplacement van Boschpoort zijn in 2006 zelfs nog stootjukken en rails te vinden.","010":"Een laadperron. Veel van deze muren zijn beschermd, het is ook zwaar verboden er graffiti te spuiten. Er leeft namelijk een zeldzaam soort hagedis, die de heropening van de lijn ook een beetje in de weg staat.","011":"Het station van Boschpoort. Op het grasdeel in het midden twee sporen, die nog in het stuk van de weg liggen. Links ook nog een laad platform.","012":"Dan fiets ik weer verder om de lijn naar Hasselt te volgen. Op de foto een spoorviaduct over een weg tussen Maastricht en Lanaken (2006).","013":"Het spoor was hier overwoekerd (2006). Ik sta midden op een voormalige industrieaansluiting. De bosjes die naar links lopen, tussen de windmolens door geven de richting van de industrieaansluiting aan. De lijn bosjes aan de rechterkant van de foto geeft de loop van de lijn naar Lanaken en verder aan. De lijn loopt in een afgraving die vol staat met brandnetels. In 2009 is links voor de windmolen een rangeerterrein aangelegd voor het Europark.","014":"Op de foto een brandnetel, en een duiker onder de spoorweg die de industrieaansluiting op de heuvel aansluit op de lijn naar Lanaken. Ik sta nu zelf tussen de brandnetels op de lijn naar Lanaken.","015":"Hier komen de sporen samen. De netels prikken zelfs door je sokken heen.","016":"Dit is een brug over een sluis van het kanaal Briegden - Neerharen. Links het huis van de sluiswachter.","017":"Bunker met een bord Verboden Toega... Vroeger bedoeld om een Nederlandse of Duitse invasie tegen te houden. Heeft niet echt geholpen.","018":"Het interieur van de bunker is in de loop van de tijd veranderd van inspiratieloos grijs naar een mooi schimmelpatroon met watervlekken op de wanden.","019":"Op dit deel zijn om de een of andere reden de rails verwijderd, ze liggen hier aan de rechterkant opgestapeld (2006).","020":"In 2006 trof ik het oude station van Lanaken aangebrand aan.","021":"Station van Lanaken. Ook hier was vroeger een aansluiting naar de industrie aan het kanaal en een groot rangeerterrein dat ik heb gemist omdat het verscholen lag in de struiken.","022":"In de struiken een bord dat de afstand tot het volgende sein aangeeft. Links van het spoor, omdat in Belgi\u0026euml; links gereden wordt op de spoorwegen.","023":"De brug over het Albert kanaal bij Gellik.","024":"De brug is afgesloten en eerst dacht ik, dat hek daar klim ik wel even over. Maar toen zag ik waarom dit hek er stond, het is levensgevaarlijk over de roestige platen en rotte bielzen te lopen (2006).","025":"De spoorweg loopt daarna weer door een ingraving richting Bilzen. Hier vond ik in 2006 hectometerpaal 82.3 ","026":"Bij dit viaduct ben ik mijn tocht in 2006 gestopt en op de weg terug naar Maastricht gegaan.","027":" De laatste foto in 2006 was gemaakt bij het viaduct over de Wijerdijk/Kompveldstraat. Ik pak de reportage in 2013 op in Eigenbilzen, net voorbij de plek waar het station moet hebben gestaan. Op de foto het viaduct van de Dorpsstraat.","028":"Nog een foto van het viaduct over de dorpsstraat, ik vind de hekjes zo mooi.","029":"Het viaduct over de St. Ursulastraat heeft hekken van een moderne snit. ","030":"De spoorweg is zeer verwilderd en overgroeid. Helaas geen foto\u0027s van spoorpaaltjes om de honderd meter zoals de reportage van tux spoorbus uit 2009-2010.","031":"Ik heb mijn MTB voor het eerst meegenomen, het idee erachter is dat ik dan makkelijker het spoor zelf of in de buurt van het spoor kan blijven. Zoals je ziet komt het onkruid tot boven mijn fiets uit. De praktijk gooit weer roet in het eten.","032":"Een brug over de Hoelbeekstraat (in Hoelbeek).","033":"Langs het spoor ligt de Ruine Jonckholt. Eigenlijk niet eens een ruine. Gebouwd in een moeras, waar het uiteindelijk niet zo fijn wonen was. De heropgebouwde muren hebben erg te lijden onder het vocht.","034":"In het bos een bruggetje over een landweg.","035":"Zelfs bovenop de brug staat het bos, rechts tussen de varens het hek van het bruggetje en links tussen de bomen de spoorstaven. Kun jij ze ontdekken?","036":"Als je heel goed zoekt kun je de spoorstaven zien op de foto. De rails is hier zelfs te voet moeilijk te volgen.","037":"Richting Hasselt is het spoor schoner.","038":"Andreaskruizen op de weg richting het kasteel van Groenendaal.","039":"Sommige bewoners aan de Chrysantenlaan in Munsterbilzen houden het spoor schoon. Dit is de overweg die ik wilde nemen, maar iemand heeft zijn huis op het pad gebouwd. Dus moest ik een paar kilometer om.","040":"Het is verboden om te storten op de spoorlijn.","041":"Overweg Munsterbilzenstraat. Spoor - weg. In de bossen ligt het spoor, er is een stukje asfalt neergelegd.","042":"Overweg Munsterbilzenstraat, ik heb me omgedraaid. Ook hier loopt in de bosjes voor me het spoor verder. Hier heeft het station van Munsterbilzen gestaan.","043":"Kilometerpaal , zichtbaar in de bosjes. Ik ben blij dat ik er in ieder geval een heb kunnen fotograferen.","044":"En verderop duikt hectometerpaal 1.9 op. Het spoor ligt onder de bramen.","045":"Bruggetje over de wijngaardstraat tussen Munsterbilzen en Bilzen.  Hier liep ooit het tramspoor onderdoor, tegenwoordig een weg.","046":"Mooi metselwerk onder de brug.","047":"Op de brug, spoorrails en het hekje.","048":"En even verder dit bord om een (inrij)sein aan te kondigen. Waarschijnlijk voor het station van Munsterbilzen. De aftakking naar het station van Bilzen is al heel lang verdwenen, die takte zich hier niet ver vandaan richting Bilzen ook af.","049":"Spoorweg vlakbij een overweg in Bilzen. Rechts liggen grote plakken beton, funderingsresten van een overwegkeet? Er moet hier ook een zuidelijke verbindingsboog geweest zijn, maar daar is niks meer van terug te vinden","050":"Hier kruist lijn 20 ongelijkvloers met lijn 21C van Bilzen naar Genk Goederen. Ik kon niet veel dichterbij komen door het hoge onkruid.","051":"Het spoor loopt onder het viaduct door een ingraving. In de verte zien we de spoorlijn 34 van Bilzen naar Hasselt.","052":"Waar spoorlijn 34 een bocht maakt in de verte ligt het aansluitpunt met lijn 20 (Y Beverst). Van het exacte aansluitpunt is niets meer te zien. Ik keer nu om terug naar station Bilzen voor de verbindingsboog.","053":"Foto richting station Bilzen. Rechts spoorlijn 34, het linker niet-ge\u0026euml;lektrificeerde enkelspoor is van lijn 21C. Op deze plaats takte ook de verbindingsboog (links) af.","054":"Zelfde punt, maar dan omgedraaid. De verbindingsboog liep dwars door het Andreaskruis naar de struiken rechts die ongeveer op het trace staan.","055":"De struiken aan de andere kant, wederom spoor-weg. Waar eerst het spoor lag is nu een stuk asfalt neergelegd, met daarachter in de braamstruiken het oude trace, kijken in de richting van Bilzen. Niet heel erg spannend de verbindingsboog. Dit zijn de enige resten, het overige trace is in de loop der tijd verdwenen."}