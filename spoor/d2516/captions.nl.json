{"000":"Het station van Kleef, een foto uit het archief van 2011. De situatie is hier in 13 jaar drastisch veranderd, van een oud station aan een waar rafelrandje van de stad. In 2004 was de wijde omtrek praktisch uitstervend. In 2011 is alles plat gegooid en een groot deel alweer netjes aangeharkt. Tegenwoordig (2017) is hier de parkeerplaats van het station. En een nieuw fietspad.","001":"Fast forward naar 2013 vanaf de brug die nu over het spoor heen loopt. Het spoor dat er ligt is van de oude spoorlijn naar Nijmegen. Het spoor naar Spyck en Elten liep rechts op het grasveld, vervolgens over het nieuwe fietspad en volgde de weg naar rechts waar de geparkeerde auto's staan. Vergeleken met 2004 is het totaal onherkenbaar, behalve de boom uiterst links en het kleine stukje industriegebouw uiterst rechts.","002":"De spoorlijn volgde de Wiesenstrasse langs de gevel van dit oude industriepand. En liep toen onder een groot viaduct door dat rond 2004 gesloopt is. Je moet je voorstellen dat de lijn in een grote boog naar rechts liep. (foto 2013)","003":"In 2004 was dit nog een raar soort industrieterrein, met slecht onderhouden gebouwen. Nog half zo wel in gebruik. In 2013 is de situatie totaal anders. Het enige gebouw dat nog staat in enigszins gewijzigde vorm is de Allgemeine op de foto en het huisje ervoor. De rest is van de aardbodem verdwenen. Zelfs het stratenplan is compleet anders. Achter me en links staan nieuwe gebouwen van de Hogeschool Rijn-Waal. Het spoor liep hier ooit rechts langs het fietspad parallel aan het kanaal.","004":"Een oud muurtje en een poort even verderop doen vermoeden dat dit pand een spooraansluiting heeft gehad. De doorgaande lijn liep links langs het hek over het grasveld. (foto 2013)","005":"Wow!! Ik had nooit verwacht hier in 2013 nog spoor tegen te komen, maar het ligt er gewoon! Ik weet niet of dit industriespoor is, of de doorgaande lijn. Maar bijzonder is het in ieder geval.","006":"Hier ligt een groot viaduct van de Klever Ring (B9) over de Brienerstrasse en het Spoykanaal. De spoorlijn liep hier ongeveer van het spoykanaal richting het witte huis dat je onder de brug door ziet.","007":"Dan gaan we snel naar Griethausen in 2017. Ik heb in 2004, 2011 en 2013 niet de behoefte gevoeld om het grindpad van Kleef naar Griethausen op de foto te zetten. Dus voor jouw idee: Zo ziet het er dus uit. De eerste kilometers tussen de weilanden door, en in de zomer heeft het pad een wat gelere kleur. Het is best een leuk pad, maar ik heb geen spoorhistorie gevonden. Vandaar de sprong.","008":"Hier zit tegen de spoordijk een oude muur, in slechte staat. Het is raar dat er hier een muur is, er lijkt geen reden voor te zijn. Maar het is wel het eerste stukje historie dat ik tegen kom (2017)","009":"En dan het smalle lage tunneltje onder het spoor door bij Am Alten Rhein in Griethausen in 2017.","010":"Bovenop het bruggetje is in 2017 het één en ander veranderd. Er is een laadstation en een picknickplek. Het spoor stak hier vroeger de rijndijk over en ging direct de brug op. De brug is nu goed afgesloten.","011":"Dat was in 2004 wel anders. Zoals je ziet komt er net iemand van de brug af lopen. Het hek is stuk gemaakt, het gaas is omgebogen. In 2017 was hier een veel steviger hek aanwezig.","012":"Ik ben in 2004 de brug op geweest. Er is een net wandelpad met ijzeren platen op gelegd. De ijzeren platen zijn glad en roestig, dus is er een soort provisorische leuning gemaakt. Maar veilig is het nog steeds niet.","013":"De spoorbiels zijn namelijk rot, voor zover ze überhaupt nog aanwezig zijn!","014":"Aan de andere kant een onderhoudswagentje om de brug te schilderen. Die is al lang niet meer voor dat doel gebruikt.","015":"Nog steeds in 2004 het zicht vanaf het noordelijke brughoofd.","016":"Ik vond de roloplegging in 2004 erg indrukwekkend. Dit zorgt ervoor dat er geen spanningen ontstaan in de brug als het staal (of hier het ijzer) hier in de zomer uitzet.","017":"Nog een leuk detail op de brug (2004) zijn de telefoon- of telegraafdraadgeleiders. Het is een gave brug om te bezoeken met al die klinknagels en zijn ouderwetse constructie.","018":"De uiterwaarden werden overspannen door heel lange overlaatbrug. De brug zelf is veel minder interessant van constructie. Maar het fenomeen is slechts op enkele plekken behouden. Daarom is het juist wel weer aardig om op de foto te zetten (2004).","019":"Om even het idee te krijgen. Als je op de oudrijnbrug door de spoorbiels zakt, dan breekt het water je valt. Hier breken je benen (de val). Ik heb niet zoveel zin om hier overheen te gaan.","020":"Ook hier is in 2017 een stevig hek neergezet. Zo krijg je een goed beeld van de brug, dit vond ik een waardevolle aanvulling. Alle brughoofden zijn namelijk dubbel uitgevoerd, maar op het rechterdeel hebben geen spoorbruggen gelegen. Men moet heel wat hebben verwacht van dit lijntje, om het op deze manier uit te voeren.","021":"Een panorama-foto om je een idee te geven van hoe lang de brug wel niet is (2017). Toevallig dat net nu even de zon tussen de wolken doorbreekt.","022":"De spoordijk loopt tussen de Salmorth en de Rheinstrasse. Daar staat deze eenzame stoel.","023":"Een stuk verderop langs de Salmorth kom ik het eerste wachtershuis tegen. Het zijn geen mooie huisjes vind ik.","024":"Tot mijn grote verrassing kom ik ook hier nog een stukje spoor tegen! Van de sneeuw krijg je een idee hoe koud het is.","025":"De spooraansluiting van de oliefabriek te Spyck ligt er ook nog steeds. Er staat een groot bord dat het verboden is te fotograferen, maar de portier heeft zeker geen zin om het hok uit te komen. Mijn ervaring is dat ze je gebruikelijk snel genoeg weg jagen. De spoor liep links langs de fabriek naar een aanlegsteiger voor het pontveer, en maakte dan een bocht naar links om een paar honderd meter langs de rijn te lopen. Daar is niks meer van te vinden. Het voormalig station Spyck.","026":"Het water in de Rijn staat hoog. In mei kon ik nog wel sporen van de veerpontsteiger vinden, maar nu zijn ze verdwenen onder water. Aan de overkant de oliefabriek.","027":"In de bossen laat de muur zich in de winter beter fotograferen. Dit is een van de muren waarbinnen de veerpont aanmeerde.","028":"In mei waren de struiken veel dichter, maar ook in het weiland zie je verschillende sporen van het veer. Er zijn hier veel betonblokken aanwezig. Misschien ook resten van de brug die hier in de tweede wereldoorlog lag?","029":"Ook vlakbij de dijk grote blokken beton. Geen idee of het spoors is, maar het ligt langs het tracé.","030":"Het spoor liep hier ongeveer bij de boom, rechts van het wachtershuis langs. De dijk is inmiddels verhoogd, dus op de foto zie je er niet zoveel van. Hier was het voormalig station Welle.","031":"Het is een beetje lastig om in het natuurgebied de Moiedtjes te komen (dat is echt de naam en geen typfout). Dus ben ik eromheen gefietst, hier de wachterswoning waarvan de mensen om het huis bezig zijn. Geen zin om van dichtbij te fotograferen en ook is het geen mooi huis.","032":"Dat is de spoordijk, afgezet met enkele spoorbiels. Je ziet de aansluiting van de tweede wereldoorlog met een boog naar rechts door het weiland lopen. De spoorlijn naar Elten liep naar links. De kerk van Elten zie je op de heuvel rechts van de boom middenop de foto.","033":"En hier een panorama van de andere kant. Ik kijk nu naar het zuidoosten. Links de spoorlijn Arnhem - Emmerich. Rechts de tak naar Kleef. De bossages in de verte is de oude verbindingsboog uit de tweede wereldoorlog. De grens van Nederland heeft ook nog enkele jaren langs de spoordijk gelegen, na de annexatie van Elten, en tot de teruggave.","034":"De boer heeft zijn weiland op de dijk afgezet met spoorbiels jaren geleden. De spoordijk is overwoekerd met struiken en brandnetels.","035":"In het spoorbos het brughoofd van de overlaatbruggen die over de rivier de Wild lopen. De bruggensectie is veel korter dan die over de altrhein, maar hetzelfde van vorm. Hier is het compleet overwoekerd en lastig te fotograferen.","036":"Brugpijler in het spoorbos. Ook hier zijn de pijlers voor dubbel spoor uitgevoerd.","037":"In het spoorbos met de kronkelbomen. De brugpijler zie je in de verte. In mei kwam ik niet eens in de buurt van de pijler vanwege de begroeiing","038":"Deze pijler is wat beter zichtbaar. Het is blubberig in december 2017","039":"De pijler van de brug over de Wild in december 2017","040":"En dezelfde pijler in mei 2017. Mijn foto's van de rivier de Wild en de volgende spoordijk zijn, ehm, niet veel meer dan foto's van een hoop groen. Ze bevatten weinig herkenbare delen.","041":"De Spyker weg kruist de rivier de Wild met deze bijzondere brug. De spoorlijn liep van links naar rechts over mij heen, maar de spoordijk eindigt hier wat abrupt waar de lijn parallel aan de spoorlijn van Emmerich richting Arnhem loopt.","042":"Hetzelfde punt, maar dan met de spoorwegen in beeld. De voormalige spoorlijn naar Elten liep dus zo'n beetje over de vluchtheuvel en links van de B8 verder naar Elten. Het viaduct op de foto is van de lijn tussen Arnhem en Emmerich. Rechts dus achter het verkeersbord het abrupte einde van de spoordijk. Er is weinig meer te zien langs de B8 links.","043":"Links de spoorlijn Arnhem - Emmerich. In de bossen rechts langs de B8 liep de spoorweg naar Elten, deze kruiste de B8 dus niet.","044":"De verlaten molen Ödland in Elten, helaas geen enkele manier om binnen te komen en ook geen licht binnen om te fotograferen. De spoorlijn liep vlak achter deze molen langs.","045":"De Tichelkamp, de weg ligt bovenop de voormalige spoorweg. De spoorlijn Arnhem - Emmerich ligt bijna direct aan de weg, en de spoorlijn naar Elten liep dit stuk er vlak langs.","046":"Bij de overweg met de Lobither Strasse staat er weer een overwegkast op de voormalige spoorweg.","047":"In het voormalig stationsgebouw in Elten zit nu JS steigerbouw en verhuur. Het is het enig overgebleven stationsgebouw langs de spoorlijn. In de bossen rechts zijn nog allerlei sporen van het verleden aanwezig, zoals de muurtjes van de perrons.","048":"Het stationsgebouw van de achterkant.","049":"Een muurtje van het perron denk ik. Op de foto zie je er niet veel van. Een bijzondere vondst vond ik, de spoorweg is al zeer lang verdwenen.","050":"Kilometer 71.4 van de spoorweg tussen Arnhem en Emmerich. Hier loopt een moderne duiker onder het spoor door, die vervolgt zijn weg met een ouderwetse duiker onder de spoordijk van de oude lijn van Zevenaar naar Elten rechts in de struiken. Er is zoveel groen, dat je de duiker op mijn foto's niet ziet. Ik was wel onder de indruk van alle klaprozen op het spoor. Ik was ook nog langs de overweg bij de Bindsberger Weg gefietst, maar er is niks terug te vinden van het spoor, alles is bedekt door groen.","051":"Tweehonderd meter verder weer een overweg met de B8, de weg van de grens naar Emmerich. De spoordijk liep parallel aan het spoor, rechts waar nu de grote bomen staan.","052":"En ik ben in Nederland, de blik richting Duitsland. De spooromgeving is vernieuwd. Ik sta hier op de plek waar het spoor gelopen moet hebben.","053":"De overweg met het stationsplein te Zevenaar, hier kwamen beide lijnen bij elkaar. Rechts het fietspad dat ik naar Duitsland gereden heb. Daar weer rechts van komt de betuweroute boven de grond.","054":"En het eindpunt van de spoorlijn in station Zevenaar. Al is de omgeving en het station ook hier zo ver veranderd dat er niks meer te zien is."}