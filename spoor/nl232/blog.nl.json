{"author":"Team Xerbutri","updated":"2018-06-09","created":"2008-05-11","shortname":"Vetschau - Aken","description":"NS 232; Simpelveld - Aken","realname":"NS 232; Simpelveld - Aken","title":"Vetschau - Aken","intro":"Deze lijn stond al lang op mijn planning, in Mei 2008 had ik tijd gevonden om eens langs deze lijn te fietsen. <br>Een deel van de lijn, vanaf Vetschau tot Simpelveld, wordt toeristisch geëxploiteerd. <br>Het kleine stukje tussen Vetschau en Aken aansluiting is buiten dienst en deels opgebroken. Op zich wel een mooi stukje, maar erg kort.","adventure":"","history":"In 1835 werden al de eerste plannen gemaakt voor een spoorlijn naar Maastricht. <br>Op deze manier kon de Akense streek een aansluiting krijgen op de Nederlandse waterwegen. <br>Ook werden op die manier de Zuid-limburgse kolenmijnen ontsloten. <br>Er werd contact gelegd met de Nederlandse regering, maar die weigerde. <br>Maastricht was een Hollandse enclave, de rest van Limburg had zich bij België aangesloten. <br>De Hollanders hadden oorlog met de Belgen en op een spoorweg zaten ze echt niet te wachten.<br>Twee jaar na de gedwongen vrede en zelfstandigheid van België kwamen de Duitsers wederom met het voorstel. <br>Deze keer werd het wel geaccepteerd en de bouw kon beginnen. Bouwen in Zuid-limburg is niet eenvoudig, denk maar aan de miljoenenlijn. <br>Daarom kon de spoorweg pas in 1853 in gebruik worden genomen. Zo ontstond de eerste spoorwegverbinding met Duitsland.<br>In 1898 wordt de spoorweg die van Aken via Maastricht naar Hasselt liep geprivatiseerd door de drie landen waar de spoorweg doorheen loopt. <br>In de eerste wereldoorlog gebeurde er weinig op het baanvak Simpelveld - Aken. Alle verkeer tussen Nederland en Duitsland werd gestopt.<br>In 1923 werd weer alle verkeer opgeheven vanwege de bezetting van een deel van Duitsland door Franse en Belgische troepen. <br>Een jaar later werd de spoorlijn gedwongen heropend.<br>In 1934 wordt bij Simpelveld de aansluiting gemaakt naar Kerkrade, ook wel bekend als de miljoenenlijn. <br>Het kostte het destijds astronomisch hoge bedrag van een miljoen gulden om een kilometer spoorweg aan te leggen door dit gebied.<br>In de tweede wereldoorlog speelde de lijn een grote rol bij het Duitse offensief, en later voor de Amerikanen.<br>Na de tweede wereldoorlog werd de lijn steeds onbelangrijker. <br>Het was geen handige doorgaande lijn tussen België en Duitsland, er kwamen niet erg veel reizigers op af. <br>Tot overmaat van ramp sloten ook nog eens de kolenmijnen. <br>Het enige bestaansrecht dat de lijn nog had, was dat het voor de treinbouwer Talbot een makkelijke route was om treinen aan Nederland te leveren. <br>In 1987 werd de miljoenenlijn stilgelegd voor alle verkeer en in 1992 volgt het baanvak Simpelveld - Aken. <br>De verbinding naar Aken wordt overgenomen door een trein die via Heerlen rijdt.<br>Het spoor wordt van Aken-aansluiting tot Vetschau verwijderd. Na moeilijkheden met de NS kon de lijn vanaf 1995 toch door de ZLSM. <br>Zuid Limburgse Stoom Maatschappij, in gebruik genomen worden. Deze maatschappij verzorgt toeristische ritten met stoomtreinen."}