{"000":"Mijn grote tocht door de Ardennen begint in Aken, waar op het emplacement van station Rothe Erde dit de wissel is waar de Vennbahn aansluit richting station. Anno 2007, want in de loop der jaren is het spoor hier steeds verbouwd.           ","001":"De Vennbahn loopt rechts de bossen in. Links was er ooit een enorm emplacement voor de industrie en een werkplaats voor treinonderhoud. Ook liep lijn 2600 daar nog ergens dwars doorheen. Kortom, een kluwen van sporen. Tegenwoordig zijn er nog maar enkele van over.","002":"Een doorsteekje over het spoor richting het DB Infra terrein. Let ook op het bord, voor onbevoegden is het verboden het spoor te overschrijden.","003":"De voormalige philips-fabrieken, of misschien de gebouwen van de Huttenverein, hadden een eigen spooraansluiting met laadperron. Dit spoor is verdwenen of ligt links ergens tussen de bramen en het afval.","004":"Wat hier ook ligt is een oude seinpaal. De bramen zijn al druk bezig met overwoekeren.","005":"Het hoofdspoor ligt er hier nog goed bij.","006":"Het spoor buigt hier naar rechts, waar vroeger twee splitsingen waren. Nu staat er een bordje, Grenze Privat-Anschluss. Er was hier een aansluiting naar het laadspoor van de fabrieken achter me, en een aftakking die naar links over het industrieterrein liep en weer aansloot op lijn 2600 naar Aken-Noord.","007":"Op de foto niet de Vennbahn, maar een rangeerterrein wat in de verte, bij de staalbouw-fabriek aftakt op de Vennbahn zelf. Op het industrieterrein waren in de loop der jaren diverse aansluitingen op de fabrieken. Rechts in de verte kun je nog een hek zien waardoor het spoor het terrein op loopt.","008":"Ik denk dat hier links in de dichte struiken de spoorweg eindigt, want het fietspad maakt opeens een superscherpe bocht naar links en dan naar rechts.","009":"Waar me een prachtig breed fietspad wacht richting Walheim. En een eerste, zeer modern, viaduct.","010":"In de berm vind ik de eerste hectometerpaal na 4,7 kilometer Vennbahn.","011":"Het station van Brand.","012":"En daar ligt het Rollefbachviadukt, de omgeving hier is echt heel gaaf.","013":"Er ligt een strak fietspad over de voormalige spoorweg. Dat betekent dat ik lekker opschiet richting Gouvy, want mijn plan was om 120 km te fietsen vandaag.","014":"Tussen de bomen door verschijnt een toren van een oude fabriek","015":"Het station van Kornelimunster met voormalige seinpaal.","016":"Het volgende mooie viaduct ligt verscholen tussen de bomen, het Itertalviadukt. Om deze foto te nemen ben ik terug gefietst.","017":"Waarbij ik ook de laatste boog van het Itertalviadukt op de foto heb gezet. Een reportage van deze spoorlijn is gewoon niet compleet zonder een foto van deze mooie viaducten.","018":"En dan pak ik de route weer op, ik besluit toch deze foto te maken van het Falkenbachviadukt in de verte. Dit viaduct is van de Vennbahn tak richting Stolberg. Deze spoorlijn en de aftakking lopen vanaf Hahn parallel naar Walheim.","019":"Het fietspad ligt op de voormalige spoorlijn 2563 van Aken naar Walheim. Links in de struiken ligt de spoorlijn 2572 van Stolberg naar Walheim. ","020":"Bij dit sluip-door weggetje bij Hahn kun je zien dat het spoor er nog steeds ligt.","021":"Walheim, het einde van het fietspad. De spoorbomen bij de overweg staan er verlaten bij. Vanaf nu moet ik zelf mijn weg gaan zoeken over de straatjes richting Raeren.","022":"Het station van Walheim is het eindpunt van deze spoorlijn, of de start van deel twee van de Vennbahn, van Walheim naar Raeren. Ik fiets door!"}