{"author":"Team Xerbutri","updated":"2025-02-21","created":"2019-09-22","shortname":"Lijn 126 Condroz","description":"Een bliksembezoek uit 2007 en een nader onderzoek van het spoorfietspad in 2015","realname":"Lijn 126; Ligne du Condroz: [Statte] - Marchin - Ciney","title":"Lijn 126 Condroz","intro":"<p>In augustus 2007 fietste ik ongeveer 500 km door de Ardennen om de verlaten Vennbahn te ontdekken, en foto's te maken van de spoorlijn langs de Bocq.<br>De tocht startte in Aken, waar de Vennbahn begint, voor <a href=\"/avontuur/d2563\" title=\"Vennbahn I: DB2563 Aken - Walheim\">etappe 1 van Aken naar Walheim.</a><br><a href=\"/avontuur/d2572b\" title=\"Vennbahn II: DB2572 Walheim - Raeren\">Etappe 2 ging van Walheim naar Raeren</a>, grofweg langs de Vennbahn, waar in 2007 nog geen fietspad langs lag.<br>Vanuit Raeren zakte ik verder naar het zuiden af <a href=\"/avontuur/l48p1\" title=\"De Vennbahn\">voor etappe 3 naar Waimes</a><br> en <a href=\"/avontuur/l48p2\" title=\"Vennbahn IV: L48 Waimes - Sankt Vith\">etappe 4</a> om uit te komen in Sankt Vith.<br>Na een overnachting in Sankt Vith fietste ik verder naar het zuiden langs de <a href=\"/avontuur/l163b\" title=\"spoorlijn 163 Sankt Vith - Gouvy\">voormalige spoorlijn 163 naar Gouvy.</a><br>Van Gouvy ging de tocht verder naar Libramont langs de voormalige <a href=\"/avontuur/l163\" title=\"spoorlijn 163 Gouvy - Libramont\">spoorlijn 163</a>.<br>Van Libramont pakte ik de trein naar Jemmele om daar de  <a href=\"/avontuur/l152\" title=\"Spoorlijn 152 langs de Lesse\">spoorlijn 152 langs de Lesse</a> te volgen.<br>Na een stukje met de trein, volgde ik <a href=\"/avontuur/l128\" title=\"Ligne du Bocq\">spoorlijn 128 langs de Bocq</a>.<br>Lijn 126 heb ik op de laatste dag van mijn fietstocht gevolgd. De \"Ligne du Condroz\" loopt van Statte over Marchin naar Ciney.<br>Ik had wat weinig energie over en de spoorweg lag in een vallei. Dus heb ik zeker delen gemist, ik had niet de puf om naar beneden en weer naar boven te rijden. Toch heb ik erg mooie stukken spoorlijn gezien hier, dat had ik zeker niet verwacht. In 2017 ben ik terug geweest en heb een groot stuk van de spoorlijn gevolgd dat ik eerder gemist had. Er is nog best veel spoorse historie te vinden ondanks de ravel (fietspad).</p>","adventure":"","history":"<p>De spoorlijn van Statte (bij Hoei) tot Modave is in 1872 geopend door de maatschappij Hesbaye Condroz. In 1875 werd deze maatschappij al genationaliseerd, zodat de staat een doorgaande spoorlijn kon verkrijgen van Landen naar Yvoir over de lijnen 126, 127 en 128. Hiervoor werd de sectie van Modave naar Ciney gebouwd in 1877.<br>In 1879 was het een onbeduidende spoorlijn op de vervoerskaart van de nationale spoorwegen. Tussen Barse en Ciney werd ongeveer 12 kton aan goederen getransporteerd, en ongeveer 40.000 reizigers per jaar. Dat komt overeen met 2 volle bussen per dag, en 2 volle vrachtwagens per dag. Op hoofdspoorlijnen was het vervoer ongeveer tien keer zo groot.  Alleen tussen Statte en Barse was er aanzienlijk verkeer met 86 kton aan goederen (gelijk aan 10 vrachtwagens) en ongeveer 70.000 reizigers.<br>Het reizigersverkeer werd op de hele lijn opgeheven in 1962, behalve het deel tussen Huy-sud en Statte, wat een jaar later volgde.<br>Tussen 1965 en 1973 werd het baanvak van Marchin naar Hamois buiten dienst gesteld. En tussen 1975 en 1982 werd het baanvak van Ciney tot Hamois buiten dienst gesteld. De sectie van Hoei tot Marchin bleef in gebruik voor plaatselijke industrie. In 1999 werd begonnen met het opbreken van de sporen tussen Marchin en Ciney.<br> In 2007 was het spoor nog steeds aanwezig op sommige plaatsen. Bij een restaurant in Hamois is op een stuk spoor een treinstel geplaatst, er zijn nog veel stationsgebouwen aanwezig langs de lijn.</p>"}