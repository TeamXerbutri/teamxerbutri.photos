{"000":"Het verhaal begint op het station van Assen hier op de foto. ","001":"De lijn begon bij het station en liep aan de rechterkant van de foto parallel aan de huidige spoorlijn naar het noorden.","002":"De spoorlijn is niet meer te zien op de foto, maar dit is vlakbij het punt waar de spoorlijn naar het oosten aftakt van de huidige lijn. Het enige dat nog rest is een pad.","003":"Oud-Spoorpad in Assen. Het paaltje zoals het links in de berm staat kom ik nog vaker tegen.","004":"De paal van dichterbij, hij is deels geel en er staat ZD op. Dick Kampinga: Dat zijn paaltjes om aan te geven waar een rioolwaterpersleiding ligt. ZD betekent \u0027Zuiveringsschap Drenthe\u0027, dat was tot 1 januari 2000 een waterschap dat belast was met het beheer van de waterkwaliteit in de provincie Drenthe.","005":"Een ander soort minder opvallende paal langs de spoorlijn, maar ook zonder spoorse historie. PEB, van het provinciaal elektriciteitsbedrijf.","006":"De voormalige spoorweg loopt nu door een soort bos heen.","007":"Een stuk verder is er een fietspad gemaakt op de voormalige spoorlijn. ","008":"Tot nu toe was ik geen spoorhistorische objecten tegen gekomen. Toch leuk dat ze iets hebben laten staan.","009":"Bij de grote boom rechts op de foto lag vroeger de spoorbrug over het riviertje Deurzerdiep. Rechts in de bossen op de foto eindigt de spoordijk. De brug op de foto is van een in de jaren zeventig aangelegd rijwielpad.","010":"Er is helemaal niets terug te vinden van de spoorweg, zelfs de spoordijk is helemaal afgegraven. Het pad op de foto volgt ongeveer de loop van de voormalige spoorlijn. Het bruggetje gaat over een nieuw gebouwd stukje Looner diep. Dat was er vroeger niet.","011":"Bij het bankje waar twee mensen zitten te picknicken begint de spoordijk plotseling weer. We zijn weer terug op de oude spoorbaan.","012":"Een vijver vlakbij het punt waar ik de vorige foto maakte. Ook weer een ZD-paal. Ik heb deze foto gemaakt vanwege het ongelooflijke lawaai dat de kikkers maakten.","013":"Het pad loopt verder over de spoordijk naar Rolde.","014":"Het station van Rolde staat bol van de spoorhistorie. Maar of het ook allemaal spoorhistorisch correct is weet ik niet. Links een bordje NS eigen weg.","015":"De voorkant van het voormalig station.","016":"Kilometerpaal 14 tussen Rolde en Gieten. De spoorlijn loopt hier door een prachtig gebied. De bremstruiken stonden allemaal in bloei, de spoorlijn is een gele streep door het landschap.","017":"Oeps, overbe-tegen-licht. Maar het ging me om de eerste spoorrails die hier liggen. Voor twee meter liggen er nog rails op het traject! ","018":"De brug over het Rolderdiep. Deze brug is voor het voetgangers en fietsverkeer.","019":"De spoorweg vlakbij Anderen is niet meer dan een karrespoor.","020":"Voordat er hier een spoorweg kwam, lag hier de weg van Anderen naar Gasselte over de woeste heide. Nu moet ik hier de N33 oversteken. Officieel is dit verboden, je moet eigenlijk omlopen of fietsen naar een viaduct een stuk verder (paar kilometer naar rechts) en dan weer terug.","021":"Ik heb het overleefd! Hier is de voormalige spoorweg een pad in het bos. ","022":"In het bos vond ik kilometerpaal 11. Goed verstopt.","023":"Een groot hek, een hoop prikkeldraad en een bord verboden toegang. Ik heb geen zin om mijn fiets hier langs te worstelen, dus van hier dwars door het bos en de drek naar een provinciale weg.","024":"De slagboom van de camping ligt over de oude spoorweg, de twee treinstellen staan erlangs opgesteld. De stopplaats van Eext is het gigantische gebouw achter me, waar de receptie van de camping zit. Ik dacht toen niet dat er voor zo\u0027n klein plaatsje zo\u0027n enorm gebouw zou zijn. Dus heb ik die helaas niet op de foto gezet,","025":"Eerst stak het spoor bij de camping een aantal wegen over en vervolgt zijn weg door het bos. Tegenwoordig alleen nog een paadje.","026":"Einde van de spoorbaan. We naderen Gieten en hier zijn ze aan het werk om een kruispunt te vernieuwen. In Gieten zelf is weinig meer te vinden. Na de bergen raak ik het spoor weer heel even kwijt.","027":"De spoorweg was hier een wandelpad. Het groen van de bomen achter het bord is waar ik de vorige foto gemaakt heb. Na de reconstructie van de N34 zal het er hier wel anders uit komen te zien.","028":"Voorbij station Gieten ligt er een fietspad op de voormalige lijn.","029":"En weer een zandpad.","030":"Hier loopt het spoor zelfs door een soort uitgraving. Het weggetje over de brug stelt niet zoveel voor.","031":"In de buurt van Gasselte","032":"En een parkeerplaats middenop de oude baan. In de verte bij de bomen lag station Gasselte.","033":"Bij deze overweg is duidelijk te zien waar het spoor liep. Ik ben al voorbij het verdwenen station van Gasselte.","034":"En hier weer een zeldzaam hectometerpaaltje, het is nu nog maar 1,6 kilometer naar het begin van de lijn bij Gasselternijveen.","035":"Ik begin die zandpaden nu wel een beetje zat te worden met de fiets, al dat gehobbel. Rechts vond ik nog een roestig stuk spoorstaaf. ","036":"Toch nog een brokje spoorse historie in het bos, een spoorstaaf waarvan het bovenste deel wit geverfd was. Ik weet niet waarom, voor een hectometerpaal is hij verkeerd geplaatst.","037":"En het einde van het spoor bij Gasselternijveen. Je ziet nog de sporen van de overweg in de weg, de spoorweg liep rechtdoor naar de aansluiting met het spoor uit Emmen."}