{"000":"Het station van Gouvy, ooit een belangrijk grensstation en knooppunt. Tegenwoordig ligt het rangeerterrein er verlaten bij met enkele oude goederenwagons die wegrotten en een serie roestige locomotieven. Het is voor mij tussen de middag, dus ik eet hier een stuk stokbrood.","001":"Het lege rangeerterrein bij het station van Gouvy. Helemaal aan de rechterkant moet lijn 163 doorgelopen hebben om vlakbij de Luxemburgse grens langs de grens af te buigen naar Bastogne.","002":"Dit een viaduct bij Limerl\u00E9. Ik sloeg een stuk spoorweg over. Er zijn geen fatsoenlijke wegen in de Ardennen. Zeker niet waar de spoorlijn al is aangelegd, daar was immers geen andere weg nodig. Het stuk spoor tussen Gouvy en Limerl\u00E9 loopt langs de grens door het bos. Het zal best een mooi stuk zijn, maar ik wil vandaag nog in Libramont aankomen.","003":"De rij bomen geeft de loop van de spoorlijn aan. De enige weggetjes in de buurt van de lijn zien eruit zoals deze op de foto. Zonder mountainbikeis de lijn niet te volgen, dus dat wordt omrijden via Cetteru en Tavigny.","004":"Ik fietste wel naar het station van Buret. Of ook wel station van Tavigny volgens de kaart, maar dat dorp ligt 2,5 kilometer voorbij Buret. Er was hier vroeger een vrij groot emplacement bij het station.","005":"Nogmaals het station van Buret-Tavigny. Ik wilde graag meer van de spoorlijn zien. Op mijn kaart stond een klein weggetje wat de goede kant uit ging en dicht langs de spoorlijn ging. Dan week ik wel af van mijn route, maar krijg ik ook meer te zien (hopelijk).","006":"En op het volgens de kaart halfverharde weggetje liggen heerlijke betonnen platen, dat schiet op. Alleen een minpuntje, de nummers op de betonplaten lopen nogal snel richting de nul. Na plaat nummer 1 sta ik midden in de modder. Ik had stiekem gehoopt dat de nummering hier opnieuw zou beginnen. Maar goed, ik ben bij de spoorlijn, zie het bruggetje. Het Luxemburgse dorpje Troine ligt het dichtst bij.","007":"Ik ben het spoor op geklommen om te kijken of hier minder modder is. Misschien kan ik beter over het spoor gaan. Hectometerpaal 42.8","008":"De spoordijk op dezelfde plaats. Ziet er redelijk begaanbaar uit, maar verderop wordt de begroeiing steeds dichter.","009":"Na een uur baggeren door de modder kwam ik eindelijk weer bij een begaanbare weg. Op de lijn zelf was weinig terug te vinden. Vooral dicht struikgewas en teken. Ik was pas een paar kilometer verder en nam mezelf voor nooit meer van mijn route af te wijken. Dit is het station van Bourcy.","010":"De entree van het station. Hier was een minder lang emplacement aanwezig, maar wel met vier sporen.","011":"Een mooi spoorbruggetje bij Bourcy.","012":"De voormalige spoorweg bij Michamps. Het is hier gewoon een pad, amper te onderscheiden van andere paden in de buurt.","013":"Maar dit kleine hutje hoort zeker bij het spoor, met het lijnnummer 163 en het andere nummer 33 zal voor de overweg staan. Jammer genoeg is het na 2009 gesloopt.","014":"Precies tussen Bizory en Foy staat de halte van Bizory. Een prachtig gebouw, waarbij later een schuur gebouwd is in ongeveer dezelfde stijl. Bizory heeft 81 inwoners, koeien niet meegeteld.","015":"Zucht van verlichting. Een fietspad!! Na vele modder en halfverharde wegen is dit echt een zegening. Dit is net voor Bastogne.","016":"Een spoors huisje in Bastogne waar lijn 164 zich afsplitst richting Wiltz.","017":"En het station Bastogne Nord, ik fiets verder.","018":"Zoals op veel plekken in Belgi\u00EB staan er nog steeds dingen langs het spoor die aan de historie doen herinneren ondanks dat er een fietspad genaakt is. Zoals deze hectometerpaal 29,4.","019":"Zelfs een sein hebben ze laten staan.","020":"Het station van Bastogne waar tegenwoordig een groot busstation van gemaakt is. De bussen hebben de dienst overgenomen van de trein en rijden wel door de dorpjes.","021":"De rails liggen er nog, al staat er wel al de typische begroeiing voor verlaten spoor.","022":"De rails in Bastogne. Ik sla de halte van Villeroux over, en rijd door naar Sibret.","023":"Sibret is een middelgroot dorp. Hier staat de overwegbeveiliging nog, terwijl er voor een locomotief geen doorkomen aan is met al die bomen.","024":"Dit is het station van Sibret, maar tegenwoordig kun je er alleen nog een bus pakken. Het spoor ziet er hier wel weer redelijk uit.","025":"Bij de Rue de Sugy stond dit uitgeleefde spoorhuisje. Het huis is in een niet al te beste staat, er groeien bomen uit het dak.","026":"Van de vorige foto ben ik in een ruk doorgefietst via Vaux naar Wideumont. Ik heb stiekem 10 kilometer spoor, het station van Morhet-station en waarschijnlijk een prachtig bos overgeslagen. Dit is Wideumont-Station, zoals veel plaatsjes hier ligt Wideumont een paar kilometer van het spoor en zijn hier een paar huisjes rond het station gebouwd.","027":"Hectometerpaal 7 bij Wideumont-Gare","028":"Overweg huisje nummer 12, deze heeft zelfs een deur.","029":"Het voormalige emplacement bij het station van Wideumont is nu een lege vlakte.","030":"Het station van Wideumont-Gare, bijzonder klein voor een station aan deze lijn.","031":"Deze brug was waarschijnlijk in slechte staat. dus hebben ze de uitgraving maar gedempt. Tot zover de plannen om de spoorweg opnieuw in gebruik te nemen.","032":"De halte van Bernimont sla ik over. Het spoor loopt weer door een bos in een diepe uitgraving. Dit is een bruggetje vlakbij Ourt.","033":"Dit is de halte van het dorpje Ourt. Maar dan in zeer slechte staat aan een overwoekerde spoorweg.","034":"Hier ziet het spoor er nog erg goed uit. Dit is in de buurt van Libramont. Ik ben er dus toch gekomen.","035":"Links op de foto een van de kunstwerken die de Duitsers in de lijn gemaakt hebben. De lijn moest zo weinig mogelijk kruisingen hebben, dus loopt een tak van het oude spoor over de bestaande spoorlijn naar Libramont heen.","036":"Hier dezelfde aftakking vlakbij het station van Libramont. De voorste brug is van de bestaande spoorlijn, de achterste van het oude spoor naar Bastogne.","037":"Het station van Libramont. Op weg naar het volgende deel van mijn fietstocht, nadat de chagrijnige arrogante conductrice met de trein zonder me was vertrokken, ik ben er nog zuur van. Maar goed. Er waren hier dus twee aftakkingen naar Bastogne, een splitste hier naar rechts af en ging er naar links overheen. Die heb ik op de vorige foto\u0027s laten zien. Er was ook een korte bocht die links afsplitste rechtstreeks naar het oude spoor naar Bastogne. Daar heb ik niets van teruggevonden. Dus op naar Jemelle en de derde etappe, lijn 152"}