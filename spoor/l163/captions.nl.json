{"000":"Bij het station van Sankt Vith begin ik met mijn tweede etappe. Gister heb ik Lijn 48 gehad, van Aken tot Sankt Vith. Net boven Sankt Vith heb ik mijn tent opgezet en overnacht. Nu rij ik eerst even om Sankt Vith heen om de spoorweg te volgen zonder bepakking, doe ik boodschappen. Daarna laad ik mijn spullen op mijn fiets en neem de korte weg richting Bastogne en Libramont.","001":"Even na het station van Sankt Vith liep het spoor onder deze brug door, samen met Lijn 47.","010":"Het volgende dorp is Beho, daar stond een koe vrolijk te grazen. De weg loopt even verder onder het spoor door.","011":"Dan sla ik een stuk over, want de spoorlijn loopt hier dwars door een bos. Op zich moet dat wel een leuk stuk zijn, dus ik heb nog een uur in het bos lopen zoeken. Ik kon niks vinden van de spoorlijn die door een diepe geul in het bos moet lopen. Hier is de spoorlijn 163 al onder de bestaande lijn Luik-Luxemburg door gegaan en loopt nu aan de andere kant langs dit spoor. Er ligt nog een stapel rottende biels die herinneren aan de oude spoorlijn.","012":"In Gouvy ben ik op een viaduct gaan staan. Hier zie je duidelijk hoe de sporen lopen, de rechter twee sporen gaan naar Luik, het linkerspoor is van lijn 163. Tegenwoordig loopt dit niet veel verder dood. Vroeger liep de lijn naar beneden, onder de lijn naar Luik door afbuigend naar rechts.","013":"Nu kijk ik richting het station van Gouvy. Links de spoorlijnen van Luik naar Luxemburg. Rechtsonderaan loopt het spoor van lijn 163 over in het rangeerterrein van het station van Gouvy.","014":"Het station van Gouvy, ooit een belangrijk grensstation en knooppunt. Tegenwoordig ligt het rangeerterrein er verlaten bij met enkele oude goederenwagons die wegrotten en een serie roestige locomotieven. Het is tijd voor middageten.","015":"Het lege rangeerterrein bij het station van Gouvy. Helemaal aan de rechterkant moet lijn 163 doorgelopen hebben om vlakbij de Luxemburgse grens langs de grens af te buigen naar Bastogne.","016":"Hier sla ik weer een stuk over. Er zijn geen fatsoenlijke wegen in de Ardennen. Zeker niet waar de spoorlijn al is aangelegd, daar was immers geen andere weg nodig. Het stuk spoor tussen Gouvy en Limerl&eacute; loopt langs de grens door het bos. Het zal best een mooi stuk zijn, maar ik wil vandaag nog in Libramont aankomen.","017":"Tussen Limerl&eacute; en Buret valt de spoorlijn zonder mountainbike ook niet te volgen, dus dat wordt omrijden via Cetteru en Tavigny naar Buret. Daar ben ik toch even naar het station gefietst, je kunt niet alles missen natuurlijk.","018":"Nogmaals het station van Buret. Ik was een beetje gefrustreerd dat ik zo weinig van de spoorlijn te zien kreeg. Op mijn kaart stond een klein weggetje wat de goede kant uit ging en dicht langs de spoorlijn ging. Dan week ik wel af van mijn route, maar krijg ik ook meer te zien (hopelijk).","019":"En op het volgens de kaart halfverharde weggetje liggen heerlijke betonnen platen, dat schiet op. Alleen een minpuntje, de nummers op de betonplaten lopen nogal snel richting de nul. Na plaat nummer 1 sta ik midden in de modder. Ik had stiekem gehoopt dat de nummering hier opnieuw zou beginnen. Maar goed, ik ben bij de spoorlijn, zie het bruggetje. Het Luxemburgse dorpje Troine ligt het dichtst bij.","002":"Het spoor liep hier door een diepe ingraving (zie de twee koeien onder de brug). Dit deel van het spoor is al sinds de tweede wereldoorlog buiten gebruik. Treinen die naar Sankt Vith moesten gebruikten de verbindingsboog met lijn 47 en reden vervolgens achteruit het station binnen.","020":"Ik ben het spoor op geklommen om te kijken of hier minder modder is. Misschien kan ik beter over het spoor gaan. Hectometerpaal 42.8","021":"De spoordijk op dezelfde plaats. Ziet er redelijk begaanbaar uit, maar verderop wordt de begroeiing steeds dichter.","022":"Na een uur baggeren door de modder kwam ik eindelijk weer bij een begaanbare weg. Ik was pas een paar kilometer verder en nam mezelf voor nooit meer van de route af te wijken. Dit is de Entree bij station Bourcy, twee dorpen verder.","023":"Het station van Bourcy en de spoorwegdijk","024":"Een mooi spoorbruggetje bij Bourcy.","025":"Tussen Bizory en Foy staat deze boerderij langs het spoor. Het heeft een architectuur waarvan ik denk dat het bij de spoorweg hoort, maar het huisje staat er een tiental meters vanaf.","026":"Dit hoort wel zeker bij het spoor.","027":"De Spoorweg","028":"Zucht van verlichting. Een fietspad!! Na vele modder en halfverharde wegen is dit echt een zegening. Dit is net voor Bastogne.","029":"Een spoors huisje in Bastogne.","003":"Het volgende dorp na Sankt Vith is Neundorf. Daar overspant deze brug een weg een beek en dan nog een weg.","030":"En het station Bastogne Nord, ik fiets verder.","031":"Zoals op veel plekken in Belgi&euml; staan er nog steeds dingen langs het spoor die aan de historie doen herinneren ondanks dat er een fietspad genaakt is. Zoals deze hectometerpaal 25.4.","032":"Zelfs een sein hebben ze laten staan.","033":"Het station van Bastogne waar tegenwoordig een groot busstation van gemaakt is. De bussen hebben de dienst overgenomen van de trein en rijden wel door de dorpjes.","034":"De rails liggen er nog, al staat er wel al de typische begroeiing voor verlaten spoor.","035":"We verlaten het station en gaan verder. Ook hier geen normale wegen te vinden, dus neem ik de kortste route naar het volgende interessante punt.","036":"Dat volgende punt is bij Sibret, een middelgroot dorp. Hier staat de overwegbeveiliging nog, terwijl er voor een locomotief geen doorkomen aan is met al die bomen.","037":"Dit is het station van Sibret, maar tegenwoordig kun je er alleen nog een bus pakken. Het spoor ziet er hier wel weer redelijk uit.","038":"Een paar kilometer verder langs het spoor stond dit uitgeleefde spoorhuisje. Het huis is in een niet al te beste staat, er groeien bomen uit het dak.","039":"Van de vorige foto ben ik in een ruk doorgefietst via Vaux naar Wideumont. Ik heb stiekem 10 kilometer spoor, het station van Morhet-station en waarschijnlijk een prachtig bos overgeslagen. Dit is Wideumont-Station, zoals veel plaatsjes hier ligt Wideumont een paar kilometer van het spoor en zijn hier een paar huisjes rond het station gebouwd. Luie mensen die niet ver wilden lopen waarschijnlijk.","004":"Een stuk verderop, maar nog steeds in Nuendorf staat een kruis op het spoor met een hoop bloemen erbij.","040":"Huisje 12 bij Wideumont-Station, met deur.","041":"Een lege vlakte waar ooit het spoor was. Hier was volgens mij ook een rangeerterreintje voor de lokale houtindustrie.","042":"Tussen het onkruid, hectometerpaaltje 7.","043":"Misschien dat dit het station van Wideumont-Station was. Maar zeker weten doe ik dat niet, stations in Belgi&euml; zijn meestal wat groter.","044":"Deze brug was waarschijnlijk in slechte staat. dus hebben ze de uitgraving maar gedempt. Tot zover de plannen om de spoorweg opnieuw in gebruik te nemen. ","045":"Ik ben toch eens verder gefietst, dit is een bruggetje over het spoor bij het plaatsje Ourt.","046":"Eenstukje verderop weer een huisje bij het spoor in slechte staat. ","047":"Hier ziet het spoor er nog erg goed uit. Dit is in de buurt van Libramont. Ik ben er dus toch gekomen.","048":"Links op de foto een van de kunstwerken die de Duitsers in de lijn gemaakt hebben. De lijn moest zo weinig mogelijk kruisingen hebben, dus loopt een tak van het oude spoor over de bestaande spoorlijn naar Libramont heen.","049":"Hier dezelfde aftakking vlakbij het station van Libramont. De voorste brug is van de bestaande spoorlijn, de achterste van het oude spoor naar Bastogne.","005":"Een bruggetje tussen Crombach en Nuendorf.","050":"Het station van Libramont. Op weg naar het volgende deel van mijn trip, nadat de chagrijnige arrogante conductrice met de trein zonder me was vertrokken, ik ben er nog zuur van. Maar goed. Er waren hier dus twee aftakkingen naar Bastogne, een splitste hier naar rechts af en ging er naar links overheen. Die heb ik op de vorige foto's laten zien. Er was ook een korte bocht die links afsplitste rechtstreeks naar het oude spoor naar Bastogne. Daar heb ik niets van teruggevonden. Dus op naar Jemelle en de derde etappe, lijn 152","006":"Nog steeds niet bij Crombach, maar wel dichterbij hebben ze een soort circuit aangelegd op de spoorwegbedding. ","007":"Nu ben ik voorbij Crombach gefietst, weer een dorpje met 5 boerderijen een bakker en een caf&eacute;. Dit is in de buurt van Weisten.","008":"Even verder deze nieuwsgierige koe. De voormalige brug over de voormalige spoorlijn wordt gebruikt als schuur. Het heuvelt hier flink. De spoorlijn loopt kaarsrecht door uitgravingen en over dijken.","009":"Snel langs Braunlauf gefietst, alle bruggen over of onder de spoorweg zien er ongeveer hetzelfde uit en dat is ook het enige dat over is van de spoorlijn. Het station van Maldingen lag links van deze brug. Er was alleen een groot moeras onder de brug.","00O":"Bij het station van Sankt Vith begin ik met mijn tweede etappe. Gister heb ik Lijn 48 gehad, van Aken tot Sankt Vith. Net boven Sankt Vith heb ik mijn tent opgezet en overnacht. Nu rij ik eerst even om Sankt Vith heen om de spoorweg te volgen zonder bepakking, doe ik boodschappen. Daarna laad ik mijn spullen op mijn fiets en neem de korte weg richting Bastogne en Libramont."}