{"author":"Ferdinand Xerbutri","updated":"2025-02-14","created":"2007-08-25","shortname":"Lijn 163 Crêtes I","description":"Ferdinand zoekt de resten van de spoorlijn van Gouvy naar Libramont","realname":"Lijn 163; Libramont - Gouvy","title":"Lijn 163 Crêtes I","intro":"<p>In Augustus 2007 fietste ik door de Ardennen.<br>De tocht startte in Aken, eerst volgde ik de spoorlijn tussen Aken en Walheim.<br>Vanuit Walheim fietste ik naar Raeren, grofweg langs de Vennbahn, waar toendertijd nog geen fietspad langs lag.<br>Vanuit Raeren zakte ik naar het zuiden af via <a href=\"avontuur/l48p1\" title=\"De Vennbahn\">de Vennbahn</a><br>Na een overnachting in Sankt Vith fietste ik verder naar het zuiden langs de  <a href=\"avontuur/l163b\" title=\"spoorlijn 163 Sankt Vith - Gouvy\">voormalige spoorlijn 163 naar Gouvy.</a><br>Hier lees je over mijn tocht van Gouvy naar Libramont.<br>Van Libramont pakte ik de trein naar Jemmele om daar de  <a href=\"avontuur/l152\" title=\"Spoorlijn 152 langs de Lesse\">spoorlijn 152 langs de Lesse</a> te volgen.<br>Na een stukje met de trein, volgde ik <a href=\"avontuur/l128\" title=\"Ligne du Bocq\">spoorlijn 128 langs de Bocq</a>.<br>Om als laatste deel de <a href=\"avontuur/l126\" title=\"Ligne du Condroz\">spoorlijn 126 te volgen dwars door de Condroz</a>, om vanuit Huy weer terug te fietsen naar Nederland.<br>Lijn 163 was heel erg moeilijk om te volgen. De bijnaam is Ligne des Crêtes, lijn over de toppen, omdat de spoorlijn de waterscheiding tussen Maas en Rijn doorkruist.<br>De spoorlijn loopt grotendeels door onbewoond en onbegaanbaar gebied. Er lopen vrijwel geen wegen, en zeker geen wegen die met een toerfiets met bepakking te fietsen zijn. Als je telt hoe vaak ik door de bagger of slechte achterafweggetjes heb moeten rijden is het al een wonder dat ik in één dag naar Libramont heb kunnen fietsen. Het was enorm zwaar, maar goed ik heb het wel gehaald.<br>Deel 1 is het oudste stuk van de spoorlijn, van Libramont tot Gouvy. Dit is een reportage in oude stijl. Het was mijn eerste toertocht langs verlaten lijnen en 500 kilometer met bepakking in 5 dagen was wat veel als je ook nog spoorlijnen wilt fotograferen. Ik ben dus vooral langs de mij bekende hoogtepunten van de spoorlijnen gefietst. Twaalf jaar later heb ik meer ervaring, betere kaarten en luchtfoto's. Ik denk dat ik nog een aantal interessante dingen langs deze lijn gemist heb, dus er valt nog genoeg te ontdekken. Veel plezier!</p>","adventure":"","history":"<p>Deze spoorlijn bestaat eigenlijk uit twee delen die administratief bij elkaar gevoegd zijn, maar een afzonderlijke geschiedenis hebben.<br>Het oudste deel is het stuk van Libramont tot Gouvy, ook wel bekend als Ligne des Crêtes. Eind 1869 werd de lijn van Libramont tot Bastogne-Zuid geopend door de Grande compagnie de Luxembourg. <br>Deze compagnie werd in 1873 overgenomen door de Belgische staat en in 1884 pas werd het traject verlengd tot Limerlé. In 1885 werd Gouvy bereikt waar de spoorlijn aansloot op lijn 42. Hiermee ontstond een alternatieve spoorverbinding tussen Luik en Sedan voor de lijn langs de Maas. De spoorlijn langs de Maas was veel eenvoudiger te berijden, dus voor internationaal verkeer was deze lijn nooit erg belangrijk voor internationaal verkeer in deze periode.<br>In 1879 was het een onbeduidende spoorlijn op de vervoerskaart van de nationale spoorwegen. Tussen Libramont en Bastogne werd ongeveer 12 kton aan goederen getransporteerd, en ongeveer 25.000 reizigers per jaar. Dat komt overeen met 1 volle bus per dag, en 2 vrachtwagens per dag.<br>De Eerste Wereldoorlog bracht grote veranderingen voor de spoorlijn. De spoorlijn werd een onderdeel van de transportverbinding tussen de Rijn en het front te Verdun. De lijn werd daarom op dubbelspoor gebracht door de Duitsers. Na de oorlog was de lijn nog een aantal jaar belangrijk in het kader van de herstelbetalingen. Tien tot vijftien goederentreinen per dag brachten cokes uit het Ruhrgebied naar Frankrijk via deze route. In de dertiger jaren daalde het verkeer tot één enkele goederentrein per dag voor lokaal goederenverkeer. De lijn werd dus in 1936 alweer op enkelspoor gebracht.<br>Van Bastogne-Noord tot Gouvy werd het reizigersverkeer in 1984 opgeheven met de grote reorganisatie van het reizigersverkeer. Het goederenverkeer werd in 1986 gestaakt tussen Gouvy en Bourcy. De lijn werd behouden vanwege nationaal strategisch belang, en in 1990 reed er een laatste toeristische trein. In 1991 staakte het goederenverkeer tussen Bourcy en Bastogne. De sporen tussen Bastogne en Gouvy zijn in 1998 opgebroken.<br>In 1993 werden de treindiensten tussen Libramont en Bastogne tijdelijk vervangen door busdiensten. Er was geen geld voor onderhoud, en met de lage snelheid was het treinverkeer niet meer aantrekkelijk te organiseren.<br>De spoorlijn is officieel nog steeds buiten dienst, maar in 2010 is begonnen met het realiseren van een RaVel (fietspad) op het gehele spoortracé. De sporen zijn hiervoor verwijderd.</p>"}