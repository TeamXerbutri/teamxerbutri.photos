{"000":"Ik start met een foto van 2007, bij de wissel waar lijn 45A (Vennquerbahn) zich naar rechts afsplitst van lijn 48 (Vennbahn)","001":"En nu sta ik 8 jaar later op precies hetzelfde punt nadat al het spoorse verwijderd is en er een fietspad ligt. Het feitelijke beginpunt van de lijn ligt achter me bij het station van Weywertz. Lijn 45A splitste zich hier links en hier rechts af. Het linkerspoor ging via een fly-over over lijn 48 heen.","002":"Deze foto miste ik bij mijn verslag over de Vennbahn: Hier kruist lijn 45A (hoogliggend) over het viaduct het spoorfietspad van de Vennbahn (lijn 48).","003":"In de bomen een vrij modern sein voor het oprijden van spoorlijn 48 vanaf 45A","004":"Foto uit 2007: De rails en biels zijn vers verwijderd, het ballastgrind onkruidvrij.","005":"Foto van mijn fietsvakantie uit 2007: Het spoorbruggetje met typisch hek over de weinweg","006":"In een bos het perron van station Bütgenbach. Ik heb ook nog foto's van ieder viaduct onderweg, maar foto's van viaducten over een fietspad zijn saai. Er is maar 1 brug die echt mooi is, het viaduc de Bütgenbach, maar die kreeg ik niet mooi op de foto.","007":"De Vennbahn heeft hier een overkapping gemaakt bij het station Bütgenbach. Er stond hier aan de lijn een prachtig groot stationsgebouw aan de Seestrasse, maar dat was lang geleden. De laatste reizigerstrein kwam hier in 2001.","008":"Dit is een voorbeeld van hoe mijn tocht eruit ziet, kilometers oneindig fietspad, weinig spoorse relicten en af en toe een saai modern betonnen viaduct, zoals deze van Langen Driescher. Op zich lekker rustig fietsen hoor, maar het levert geen mooie foto's op.","009":"Na tien minuten en drie kilometer, bossen en wat mooie vergezichten, nader ik Büllingen. Er ligt een rommelig industrieterrein, wat er slecht onderhouden uit ziet.","010":"Het station ligt linksachter mij, ik had meer aandacht voor dit gebouw van de Büllinger Butterei.","011":"Geen foto van het station van Büllingen dus, maar ik kom wel de eerste hectometerpaal tegen. Kilometer 28.9","012":"Voor de zekerheid meteen maar twee foto's, op de achtergrond de Trierer strasse","013":"En 100 meter verder natuurlijk de volgende bij het viaduct over de Trierer strasse","014":"Aan de andere kant is de kilometerstand te lezen, 29.8. Het nulpunt van de lijn ligt dus in Jünkerath, daar ben ik naar op weg.","015":"En het eerste leuke viaductje dat ik tegenkom: Zur Bannmühle","016":"Kort na de tweede kruising met Zur Bannmühle (Honsfeld) vond ik de kleuren erg mooi, maar er is niks spoors te zien hier.","017":"Een oud viaduct in Honsfeld, ik vind het een bijzonder ontwerp, erg dun en helemaal van steen. Hier moet ook ergens het station geweest zijn, maar daarvan kan ik niks terugvinden.","018":"En nog een keer bij Honsfeld, het ging me om het originele hek op het viaduct, weer bij Honsfeld. En de mooie wolke in de lucht.","019":"Na tien minuten fietsen door een woud, zonder iemand tegen te komen, zie ik het station Losheimergraben. Een groot station ook, met een serieus stationsgebouw, en driesporig uitgevoerd. Moet je voorstellen, er woont hier niemand, de dichtstbijzijnde dorpen zijn Honsfeld en Losheim. En die hebben hun eigen stations","020":"Ver van het fietspad ligt de perronband.","021":"Bord beschermd drinkwatergebied bij Buchholz.","022":"Aan het einde van het rangeerterrein stond deze waterkraan om de stoomlocs bij te vullen.","023":"Daarna loopt de spoorlijn door een diepe ingraving, waarover de N626 via het viaduct de ingraving ovespant.","024":"Ik nader de Duitse grens (van tussen 1920-1940, 1945-1949 en vanaf 1958). Tot mijn grote verrassing kom ik hier al telegraafpalen tegen. ","025":"En een stukje verderop nog één, vlakbij de grens.","026":"Bij de grensovergang (1920-1940, 1945-1949, 1958-nu) verandert het landschap plots van een woud in een meer open gebied. De spoorlijn ligt op een hoge dijk hier, en ik vlieg met wind mee.","027":"En een klein stukje verder, om je een indruk te geven, strak asfalt, wind mee, een mooi uitzicht en de telegraafpalen die herinneren aan de spoorlijn.","028":"Hier kruist de spoorweg de westwall, en de spoorlijn maakte volgens mij nog voor een heel deel uit van de westwall, want die vormt een soort natuurlijke tankgracht waar die door een uitgraving loopt.","029":"Het modernere viaduct van de Frauenkroner weg bij Losheim.","030":"En vlakbij het smokkelaarspad in Losheim een eerste bord met snelheidsbeperking. We naderen het station van Losheim. De spoorlijn scheert hier weer langs de huidige Belgische grens.","031":"Het station van Losheim, van 1949 tot 1958 het laatste station in België. Maar in 1958 gaf België het plaatsje weer terug aan Duitsland. Daarmee werd het weer het laatste station in Duitsland. Bijzonder is dat de Belgische spoorlijnen de reizigersdienst in 1952 afschaften, en toen het bij Duitsland terugkwam kreeg het dus weer reizigersverkeer tot 1963. De militaire treinen kwamen hier tot 1999 voorbij.","032":"Het station van Losheim met goederenloodsje staat er nog goed bij, leuk om te zien! Het fietspad is wel ruim om het oude emplacement heen gelegd. Als je goed kijkt kun je de zinken Fernsprechstelle (hokje met telefoon) op het perron zien staan.","033":"Ik blijf het toch leuk vinden, met de oude telegraafpalen langs het fietspad. Verder is er weinig spoorhistorie te vinden, zelfs geen oude hectometerpalen.","034":"En dan de uitgraving uit weer over een dijk met prachtig uitzicht over het fangbach-dal. Leuk fietsen dus, weinig spoorhistorie...","035":"En weer een uitgraving met telegraafpaal.","036":"Van het station van Hallschag geen spoor te vinden. Er is wel een spoor infobord in een leuke vorm. De spoorstaven en houders zijn spoors.","037":"Op dit rechte stuk was de spoorlijn in dubbelspoor voor het passeren van lange (militaire) goederentreinen. Daar is nu niks meer van terug te vinden. ","038":"Ergens in de bossen moet er een perron geweest zijn, met ook hier weer een Fernsprechstelle.","039":"Het station van Kronenburg, verscholen tussen de bomen.","040":"Onder het lelijke viaduct van de B51 was ik expres omgedraaid, vanwege de lelijke paal links. Ik heb nog geen enkele hectometerpaal op de foto in het Duitse deel, dit zou de eerste kunnen zijn.","041":"Langs het spoor, of eigenlijk een eindje van het spoor, is deze wagon gestald als slechtweer-onderkomen. Dat is eigenlijk stukken leuker dan die nepdingen langs de Vennbahn. ","042":"En ziedaar het station van Stadtkyll, met een telegraaflijn met twee draden erop langs het station. Leuk!","043":"En het station van Kyll van de andere kant, met het bijzondere torentje.","044":"Van de aftakking Glaadter boog richting Aken kon ik niets terugvinden. In Glaadt loopt het fietspad van de spoorbaan af. Ik heb nog een stuk over de spoordijk gelopen, maar er is niks te vinden behalve fijn grind.","045":"Hier was ooit een viaduct van het spoor over de weg, waarschijnlijk vanwege de geringe hoogte verwijderd.","046":"Ik kon niks spoors vinden, de spoordijk is grondig leeggehaald. Ik wilde alweer verder fietsen tot mijn oog viel op dit bruggetje.Helemaal op het eind van een privéterrein. Ik kon helaas niet dichterbij komen, maar dat ziet er leuk uit.","047":"Waar het bestaande spoor een bocht naar rechts maak, liep de spoorweg richting Malmédy rechtdoor in het verlengde van het bestaande spoor. Ik kon niet bij de aansluiting in de buurt komen helaas.","048":"Links langs deze twee sporen ligt nog een slecht zichtbaar derde spoor waarop de bielzen gestapeld liggen (en nog een vierde spoor), daar weer links van tot het station in de verte lag het emplacement van Jünkerath. Op een kaart van 1945 telde het 13 sporen. Het is toch wel een belangrijk knooppunt geweest.","049":"En als eindpunt van de spoorspeurtocht (zonder veel spoorresultaat) het fraaie station van Jünkerath. Voor het station een oud armsein en voorsein. Het was een leuke manier om de Eifel in te fietsen. Ik ben verder gefietst langs de Eifelquerbahn, daarover later meer."}