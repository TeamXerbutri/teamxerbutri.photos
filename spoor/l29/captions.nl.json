{"000":"De lijn begint bij het station van Tilburg. ","001":"De lijn sloot aan op de drukke Brabantroute, de spoorweg die Rotterdam met Venlo verbindt. ","002":"Bij dit viaduct begon het spoor richting het zuiden af te buigen. Rechts van de weg staat een hoop nieuwbouw, aan de linkerkant staan nog een hoop oude gebouwen. Er valt aan de gebouwen niet echt op te maken waar de lijn precies gelopen moet hebben.","003":"Dit is het emplacement Tilburg goederen. De drie sporen aan de linkerzijde zijn van de Brabantroute. De andere sporen lopen naar het in onbruik geraakte goederenstation van Tilburg. De spoorlijn naar Turnhout liep helemaal aan de rechterzijde langs het goederenstation. Op de foto is dit ongeveer de lijn van de hoge toren rechts van het midden in de foto, langs de flats op de rechterzijde van de foto.","004":"Van het emplacement tot aan de Vierwindenlaan is het stadsplan zodanig veranderd dat er helemaal niets meer van de lijn te vinden is. De foto is gemaakt op de Vierwindenlaan, deze weg volgt ongeveer de loop van de oude spoorbaan.","005":"In een nieuwe wijk hebben ze een pad op de spoorbaan gelegd. Hier laat de baan zich af en toe duidelijk herkennen.","006":"Hier sta ik met mijn rug naar de snelweg A58. De lantaarnpaal en de boom waar mijn fiets tegenaan staat staan midden op de oude spoorbaan. Zo weinig is er van terug te vinden.","007":"Van hier gaan we even weer een stuk terug naar de omleidingsroute die in 1958 in gebruik werd genomen. Deze route boog hier ongeveer af naar rechts van de Brabantroute.","008":"De omleidingsroute liep door een bos heen, tegenwoordig is dit natuurgebied. Op de voormalige spoordijk is een fietspad gelegd. Wat opvalt is dat de lijn heel grondig is aangelegd, aan beide zijden zijn grote greppels gegraven en het hele traject is met een de typische NS betonnen paaltjes en prikkeldraad afgezet.","009":"Hier nog een foto van de spoordijk bij de A58 in de buurt. ","010":"Het spoorviadcut van de A58.","011":"Het zogenaamde knooppunt Riel. Dit is naar het noorden gezien. Het fietspad ligt op de omleidingsroute uit 1958, rechts tussen de bomen loopt de originele baan richting Tilburg die in 1958 afgebroken is.","012":"Het knooppunt Riel naar het zuiden kijkend. Het fietspad loopt na de bocht op de originele baan Tilburg - Turnhout. Tot 1942 liep hier ook een spoor naar Goirle, dit is nu het grijze pad dat links op de foto tussen de bomen door loopt.","013":"Van het station van Riel was niets meer te vinden en ook geen wachthuisjes in de buurt. Maar wel deze kilometerpaal. De paal is niet zo heel erg lang geleden opnieuw geplant, de originele zijn een stuk viezer en staan 45 graden gedraaid.","014":"Net voor Alphen kreeg ik een lekke band. Gelukkig heb ik altijd een reperatieset bij me, En dit is de eerste keer dat ik hem nodig heb in meer dan 1647 km (met deze banden), toch een prestatie. Terwijl de lijm aan het drogen was heb ik deze foto gemaakt.","015":"Dit is het eerste wachthuisje wat ik tegenkom, net voor Alphen. Er volgen er nog veel meer.","016":"Dit waren de douanekantoren op het emplacement van Alphen","017":"Een spoor monument te Alphen, met een andreaskruis en een stukje spoor.","018":"Hier heeft een of andere grappenmaker een dubbel andreaskruis langs het spoor gezet.","019":"Hier staat een wachthuisje bij een onbetekenend bospad. Voor het huisje in de heg staat een spoor gerelateerd kunstwerk.","020":"Wachthuis 20 en foto nummer 20. Toeval? Er staan op dit deel van de lijn in ieder geval veel meer wachthuisjes dan op het deel van Tilburg tot Alphen","021":"Dit is het station van Baarle-Nassau (Nederland) en Baarle-Hertog (Belgi\u00EB). In dit deel van Nederland zijn een hoop Belgische enclaves.","022":"Er staan hier langs de kant en in de bosjes meer kilometerpalen verscholen. Dit is nummer 12.","023":"Bij dit wachthuis begon het emplacement van het grensstation. Dit station was gebouwd met de verwachting dat er hier heel veel vervoer plaats zou vinden. Door verschillende politieke deals tussen spoorwegmaatschappijen ging dit uiteindelijk niet door. ","024":"Hier is de lijn al dubbelsporig geweest. Ook liep er links een derde spoor van het emplacement","025":"Het \u002B\u002B\u002B\u002B\u002B geeft de grens aan tussen Nederland en Belgi\u0026euml;. Ik ben net weer door een paar honderd meter Belgi\u0026euml; gereden en kom nu in Nederland aan. Om de verwarring compleet te maken is het bord (links) aan de Belgische kant Nederlands en (rechts) aan de Nederlandse kant Belgisch. Het fietspad (richting Turnhout) op de foto geeft de richting van het hoofdspoor aan, dat hier ook dubbelsporig was. Aan de linkerkant is een groot bos, dat was vroeger het emplacement. Alle bebouwing is verdwenen.","026":"Het perron voor de goederen bij het grensstation, Baarle-Nassau-Grens in Nederland en Weelde-station in Belgi\u0026euml;.","027":"Dit zijn de resten van het perron voor personen en goederen van het hoofd-grensstation. Er liep hier een spoor naar rechts, waar locomotiefloodsen en onderhoudswerkplaatsen waren. Tegenwoordig staat er geen steen meer van overeind, maar funderingen schijnen nog wel te bewonderen te zijn. Voor de liefhebbers.","028":"Het station van Weelde, omgebouwd tot boerderij.","029":"Deze hectometerpaal stond goed verstopt in de struiken. Helaas is de kilometeraanduiding eraf gesleten.","030":"Dit is een oude kilometerpaal, maar het bord dat de kilometers aangeeft staat er niet meer op. Ik wist eerst niet wat het was, todat ik op een andere lijn eenzelfde paal zag met kilometerbord.","031":"De spoorbaan is hier dwars door een ven aangelegd, dat je er niet even omheen gaat... Het begon hier ook nog eens goed te regenen.","032":"Dit is waarschijnlijk ooit het onderste stukje van een seinpaal. Zo zijn er wel meer te vinden hier (en op andere plekken in Belgi\u0026euml;). Het rood-wit markeert een internationaal wandelpad.","033":"Het fietspad houdt kort voor het kanaal op en de spoordijk gaat verder. In de verte kon ik duidelijk de trein opgesteld zien staan in het station van Turnhout. Ik heb vanalles geprobeerd met mijn camera, maar je ogen zijn gewoon stukken beter.","034":"In Turnhout de restanten van de spoorbrug over het kanaal.","035":"In Turnhout loopt het spoor tegenwoordig nog een stuk door langs het kanaal. Het is ge\u0026euml;lektrificeerd, maar het doel is niet echt duidelijk. Het spoor loopt niet echt ergens heen en lijkt ongebruikt. Er zijn al genoeg opstelmogelijkheden bij het emplacement na het station van Turnhout.","036":"Direct na de spoorbrug begint het emplacement van Turnhout, waarvan hier een deel gefotografeerd is. Het wordt gebruikt als opstelspoor voor de passagierstreinen.","037":"Het station van Turnhout in panorama, alleen ziet het er door het nieuwe panorama programma wat ik heb gebruikt een beetje raar uit (de lantaarnpaal)."}