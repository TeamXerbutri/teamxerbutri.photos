{"author":"Ferdinand Xerbutri","updated":"2025-01-06","created":"2008-09-07","shortname":"Lijn 136A Ermeton","description":"Ferdinand Xerbutri zoekt naar de verlaten spoorlijn tussen Florennes Central en Ermeton","realname":"Lijn 136A; Florennes Central - Ermeton","title":"Lijn 136A Ermeton","intro":"<p>Ik heb deze lijn gevolgd in augustus 2008. Er zijn langs deze lijn verschillende spoorobjecten te vinden, vooral het station van Florennes Central is indrukwekkend.</p>","adventure":"","history":"<p>Deze lijn liep vanaf Stave tot Ermeton-sur-Biert.<br>In 1893 begon de staat met het aanleggen van de lijn, de opening was in 1895 . Ze verbond de lijnen 138 en 150, beide in het bezit van de staat. <br>Over de lijn werd een rechtstreekse verbinding onderhouden tussen Florennes en Dinant, twee belangrijke steden in de regio. <br>Rond 1900 veranderde de economische situatie in de streek, wat zorgde voor een terugloop van het vervoer op de spoorlijnen. <br>Om een nieuwe impuls te geven aan het reizigersverkeer werd Florennes uitgebouwd tot spoorwegknooppunt. <br>Er werd in 1910 een nieuw station Florennes Central geopend en lijn 136A werd vanaf de Y Stave doorgetrokken parallel aan lijn 138 tot in het nieuwe station. <br>Het nieuwe station was een succes, het zorgde voor stijgende reizigersaantallen op de lijnen<br>In de eerste wereldoorlog werd de lijn door de Duitse bezetter compleet opgebroken. Alleen het baanvak Florennes - Stave blijft bespaard. <br>Na de oorlog wordt de lijn weer hersteld en wordt rond 1919 weer in gebruik genomen.<br>Met de tweede industriele revolutie verandert de wereld. <br>Door de vervanging van steenkool door olie en gas en de opkomst van individueel transport daalt de vervoersvraag voor de spoorwegen. <br>In 1962 werd de passagiersdienst uiteindelijk vervangen door een autobus. <br>In 1972 eindigde het goederenvervoer op het baanvak Ermeton - Biesmerée en in 1980 werd het resterende baanvak tussen Florennes Central en Biesmerée buiten dienst gesteld.<br>De lijn bleef tot 1996 liggen omdat er vlakbij station Florennes-Est een aansluiting was op het militaire vliegveld van Florennes. <br>Zodra het leger aangaf dat de lijn strategisch niet langer nodig was, werden de rails meteen verwijderd. Tegenwoordig rest er een wandel/modderpad.</p>"}