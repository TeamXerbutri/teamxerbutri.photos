{"000":"De spoorzoektocht begint bij het station van Florennes Central. Het station ziet er nog bijna precies zo uit als honderd jaar geleden. Het station is wel een beetje megalomaan, zo\u0027n enorm station voor zo\u0027n klein stadje. Want de vijf spoorlijnen die hier hun knooppunt hadden waren nou niet de meest rendabele. ","001":"Florennes central in twee verschillende lettertypen en groottes.","002":"Het station heeft zelfs een serieuze voetgangerstunnel om de verschillende perrons te bereiken, het moet hier ooit een enorme drukte geweest zijn. Nu staat alleen een man zich druk te maken achter het raam. Hij vindt dat ik geen foto\u0027s mag maken hier en dreigt de politie te bellen. Ik heb hem gezegd dat ik geen Frans praat....","003":"Zoals op meer emplacementen in Belgi\u00EB is hier ook een soort Pillbox te vinden, een mini bunker met een stoel en een schietgat.","004":"Achter het station op het voormalige goederenemplacement vind ik een van de laatste ronde locomotiefloodsen in Belgi\u00EB. Er waren maar drie van dit soort rotondeloodsen. Een staat er nog in Mariembourg en wordt gebruikt door een museumbedrijf. De andere stond in Saint Vith. De loods is in een erg slechte staat en wordt gebruikt door een houtverwerkingsbedrijf.","005":"De loods is vergelijkbaar met die in Mariembourg, hier een blik op de ingang van de loods. Indrukwekkend zijn de vele schoorstenen op het gebouw.","006":"Ook het bijgebouw bij de loods is in een slechte staat.","007":"Elektriciteit, telefoon of zelfs nog telegraaf? Ik gok op de telegraaf.","008":"E\u00E9n van de vele schoorstenen, maar dan van dichtbij","009":"Nogmaals het bijgebouw bij de remise.","010":"Dit is waar de sporen naar het noorden en naar het zuiden splitsen. De oost-vork van Florennes. Naar rechts is de verbindingsboog naar lijn 138A, richting Givet. Naar links gaan de sporen van lijn 138 en lijn 136A, deze lopen parallel tot net voor Les Pavillons.","011":"Een hectometerpaal van lijn 136A. Kilometer 0.8 moet van lijn 136A zijn, want de telling hiervan start in Florennes.","012":"Bij Florennes nog een mooie geleider voor draden van wissel en seinbediening.","013":"En nog meer spoorhistorie in de bossen.","014":"Ik ben inmiddels al bij kilometer 1.3 van de spoorlijn.","015":"Hectometerpaal 22.2 van voormalige spoorlijn 138. Deze stond aan de andere kant van de spoordijk. ","016":"De splitsing van Les Pavillons, van lijn 138 is weinig meer terug te vinden, lijn 136A loopt nog wel duidelijk verder.","017":"Kilometer 1.8 van spoorlijn 136A","018":"Bij het opbreken van de lijn in 1996 zijn de spoorbiels gewoon aan de kant gesmeten, nu worden ze langzaam teruggenomen door de natuur.","019":"Kilometer 2.3 van de spoorlijn, leuk dat er zoveel hectometerpaaltjes staan. De spoorbedding is onbegaanbaar, op sommige plekken zakt mijn fiets tot de assen de modder in. ","020":"Bij deze brug kies ik droge eieren voor mijn geld en klim ik omhoog. Ik ben nu in de buurt van Les Pavillons.","021":"Nog een laatste blik op de spoorlijn richting Stave en Ermeton, de ingraving bij Les Pavillons.","022":"Ik rij meteen door naar Stave, waar dit wachtershuisje staat bij de eerste overweg.","023":"Het station van Stave is nog voorzien van de originele kinderkopjes.","024":"Door naar Biesmer\u00E9e. Volgens de bushalte moet dit het station geweest zijn, mijn onduidelijke kaart helpt me ook niet verder. Dit is een boerderij, het station is weg en lag honderd meter verder...","025":"Het laatste stuk naar de aansluiting met lijn 150 heb ik te voet gevolgd. De spoorlijn loopt eerst door een ingraving, vlakbij Ermeton.","026":"Vervolgens een stukje over een dijkje.","027":"Daar zien we het eerste stuk van lijn 150 waarvan de rails nog aanwezig zijn.","028":"En nu ben ik bij de aansluitingswissel van Lijn 136A op lijn 150. Dit is het einde van de spoorzoektocht."}