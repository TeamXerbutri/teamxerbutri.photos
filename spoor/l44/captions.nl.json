{"000":"In 2014 ben ik met een vriend (niet van het team Xerbutri) gaan fietsen. We hebben daarbij de nieuwe RaVels in de Hoge Venen gevolgd. Hier op de foto het perron van station Stavelot anno 2014, waar lijn 44 richting Spa en Pepinster aftakte van lijn 45 richting Malmedy.","001":"Aan het einde van het perron vinden we nog een hectometerpaal terug. Waarschijnlijk kilometer 17,1 van lijn 45 naar Malmedy en Weimes.","002":"Voor de overweg vinden we dit sein terug, dat aangeeft dat er moet worden gestopt en een fluitsignaal moet worden afgegeven.","003":"Over honderd meter volgt er een sein. Links de huizen langs de Pré Michotte","004":"De volgende overweg kondigt zich aan (La collerie). Het honderd meter bord voor het volgende sein staat links in de bosjes waar lijn 44 vroeger liep. Er is geen sein meer, alleen een overweg.","005":"Aan de andere kant van de overweg (nu kijkend richting Stavelot) vinden we wel een sein terug, maar belangrijker nog, hier ontstaat een hoogteverschil tussen lijn 44 (hier rechts langs het muurtje) die naar boven loopt en lijn 45 (fietspad) dat naar beneden loopt.","006":"Links van de RaVel klimt een muurtje dat steeds hoger wordt. Lijn 44 lag in de bosjes op het muurtje. De spoorwegen lopen hier over een brug die vanaf de Thier de Liege goed te zien moet zijn.","007":"Terwijl Lijn 45 hier op de foto de tunnel van Stavelot in loopt. Wij nemen de afslag links naar de Pre-Ravel L44A.","008":"En zo ziet de Pre-Ravel er dus uit. Vlak na de overweg met de N622. Het is een (half) verhard pad met splitgrind","009":"Links in de berm zag ik een betonnen paaltje staan waarvan ik er veel meer langs de Belgische spoorwegen vind, maar waarvan het nut me onbekend is. Wellicht oude fundering voor hectometerpaaltjes?","010":"Een leuke cabane langs het spoor.","011":"En langs het spoor staat een wachterswoning","012":"Bij de overweg met de Chemin d'Amermont","013":"Even verderop bij een bospad treffen we weer een wachterswoning aan.","014":"De omgeving is mooi, we fietsen hier heel rustig door de Belgische bossen. Af en toe gaat de spoorweg over een dam, soms door een diepe rotsige insnijding door het landschap.","015":"Het uitzicht is mooi, weinig spoorhistorie. Hier komen we de meest zuidelijke bocht van het circuit van Spa-Francorchamps tegen.","016":"Dwars door het gesteente","018":"Links de hekken van het circuit, ik kijk richting Stavelot. Rechts een wazig huisje langs een bospad. Misschien spoors geweest.","017":"Hier langs de kant ligt plots een stapel hout die wellicht wat spoorse historie zou kunnen hebben.","019":"Ook hier is de toegang tot het circuit goed afgezet met een hek.","020":"In de berm van de spoorweg treffen we een bordje en deze steen aan.","021":"De spoorweg bij de paddocks, rechts het circuit. Hier is ooit een halte geweest voor het circuit Spa-Francorchamps. Volgens sommige bronnen hebben er na 1959 nog gelegenheidstreinen gereden tot deze halte.","022":"Na een korte blik op het circuit rijden we verder.","023":"We komen aan in het dorpje Francorchamps waar dit typisch Belgische gebouwtje langs het spoor staat.","024":"De overweg met de Route du Circuit. In de begintijd van de spoorweg was dit een belangrijke doorgaande weg van Duitsland (Malmedy) naar Luik.","025":"Pre Ravel L44a in Francorchamps. Overal staan dit soort borden. Het is een wandel- en fietspad van een goede kwaliteit, geen asfalt maar het fietst beter dan de gemiddelde weg in België.","026":"Hier ligt het eerste stuk zelfs asfalt! Weinig spoorhistorie, wel een mooie rustige route. Rechts het voormalige stationsplein","027":"Tussen Francorchamps en de snelweg rijden we door bossages, met links en rechts dan bos, dan weilanden en akkers.","028":"Hier is iemand creatief geweest met een aantal dwarsliggers","029":"Bij de snelweg A27 stopt het trace plotseling","030":"We moeten een stukje om onder de snelweg door, maar vinden de spoordam gemakkelijk terug. En daar vind ik zowaar een oude hectometerpaal!! De eerste van lijn 44 voor deze tocht.","031":"En weer zo'n vierkante paal waarvan het nut me onbekend is.","032":"En weer een typische wachterswoning met de luikjes die we bij de andere twee woningen ook zagen.","033":"Twee eenzame koeien met uitzicht over de Hoge Venen","034":"We duiken bij Hockai een ingraving in bij het viaduct met de Rue Abbe Dossogne. Later, in 2015, had ik tijdens mijn barre ardennen fietstocht de weersomstandigheden verkeerd ingeschat. Compleet doorweekt en onderkoeld kwam ik bij dit viaduct aan en op pure wilskracht heb ik het spoor-fietspad naar Spa gevolgd. In de sportkledingwinkel ben ik opgevangen door de winkelier, die ik eeuwig dankbaar ben. Maar die bijna dood ervaring is een ander avontuur.","035":"Bij het oude perron van Hockai is de muur die de berg ondersteund in erg slechte staat.","036":"Vanaf Hockai lijkt de lijn verder te dalen naar Spa, het fietst in ieder geval erg lekker.","037":"Onder de brug is het pad niet langer geasfalteerd en geeft een bord tegen het viaduct aan dat dit het einde van het pad is. Je kunt evengoed nergens heen, dus vervolgen wij onze weg over het grind.","038":"Verderop komen we dit hok met rechts ervan een vierkante spoorwegpaal tegen.","039":"Het schiet lekker op naar Spa toe. De omgeving is prachtig. We fietsen langs de vallei van de Hoegne. Later zijn we nog terug geweest om hier te winterkamperen in een sneeuwstorm bij teveel graden onder nul. Wandelen is prachtig, maar buiten slapen toch wel erg koud. Maar dat is een ander avontuur.","040":"We komen aan in Sart-Station, het plaatsje Sart ligt hier 3 kilometer vandaan. Hockai is even ver achter ons.","041":"Op de foto het station van Sart-Station. Voor het station is spoor neergelegd en er zijn borden geplaatst (zie het bord bij de narcissen). Maar het terrein is privé. De Pre-Ravel stopt hier en moeten we even zoeken naar een goede weg. We besluiten in plaats van de omweg te gokken op de modderweg over het oude spoor.","042":"De modderweg wordt al snel een verhard pad, waarover het best goed fietsen is. Rechts weer een spoorse paal.","043":"Zelfs de kleine bruggetjes zijn vervangen. Weinig spoorhistorie dus.","044":"Maar wel ongelooflijk veel natuurschoon.","045":"En zo vervolgen wij onze weg over de Pre-RaVel.","046":"Even verder wederom een brug die weggehaald is. Er is hier eigenlijk geen sprake meer van een verhard pad, het pad bestaat uit de ballast die hier vastgereden is.","047":"We naderen Niveze, hier wordt het los ballastgrind.","048":"Het viaduct over Niveze-Bas is ook weg, we moeten wachten op het autoverkeer.","049":"Er staat vlak langs het spoor een mooi gebouw.","050":"Het gebouw en de spoorweg. Geen idee of dit een spoors verleden gehad heeft, in bouwstijl komt het niet overeen met de wachterswoningen, of het lang geleden gesloopte houten haltegebouw van Niveze.","051":"Hier houdt de Pre-Ravel plots op. Iemand heeft een garagebox gebouwd, dwars over de spoorweg heen. Heel raar.","052":"We volgen de Chemin Henrotte, waar de spoorweg verworden is tot parkeerterrein en achtertuin of groenstrook.","053":"Bij de Rue Chelui stak de spoorweg ongelijkvloers de N62 over. Hier is één brughoofd blijven staan.","054":"We eindigen de trip in Spa Géronstère, waar de trein nog steeds stopt."}