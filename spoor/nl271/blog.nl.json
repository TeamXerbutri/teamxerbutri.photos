{"author":"Team Xerbutri","updated":"2018-06-09","created":"2024-04-30","shortname":"Boog Valkenswaard","description":"NS 271; Lijn 18; deel 4: Geldrop - Valkenswaard","realname":"NS 271; Lijn 18; deel 4: ","title":"Boog Valkenswaard","intro":"In de herfst van 2004 besloot ik om deze lijn voor de volledigheid ook op te nemen in mijn website. Dus heb ik de camera meegenomen en dit stuk gefietst. Het spoor heeft maar kort bestaan, maar toch redelijk wat sporen van zijn bestaan achtergelaten. Hiervoor moet je echter wel goed opletten. In 2007 las ik een verslag over deze lijn door Railtrash. Ik zag dat ik nogal wat dingen niet gezien had die in dat jaargetijde tussen het groen verstopt waren. Dus besloot ik terug te gaan om de fotoreportage uit te breiden.","adventure":"","history":"Door het weinige verkeer (en volgens overlevering de slechte nachtrust van de burgemeester van Waalre) werd het Belse-lijntje met sluiting bedreigd. <br> Door contractuele verplichtingen moest de lijn aangesloten worden op een Nederlandse spoorlijn. <br> Eind jaren 50 werd daarom de spoorweg van Valkenswaard naar Geldrop aangelegd. <br> Het lijntje had aansluitingen op de industrie in Valkenswaard. <br> Er werden vooral kolen uit de Belgische mijnen en hoogovenslakken uit Luxemburg (kunstmest) vervoerd. <br> Sluitingen van de mijnen en staalindustrie, en daarnaast de opkomst van aardgas en wegtransport heeft het vervoer op het spoor genekt.<br> Midden jaren 70 moest de NS een grote reorganisatie doorvoeren, omdat het goederenverkeer te spoor niet meer rendabel was.<br>  Ook op deze lijn reed in 1974 de laatste trein. In 1986 werd het traject van zijn rails ontdaan en was het definitief over."}