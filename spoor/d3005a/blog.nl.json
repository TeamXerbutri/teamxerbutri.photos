{"author":"Ferdinand Xerbutri","updated":"2025-05-19","created":"2025-04-25","shortname":"Eifelquerbahn I","description":"Ferdinand volgt de Eifelquerbahn tussen Gerolstein en Daun","realname":"Eifelquerbahn Gerolstein - Daun","title":"Eifelquerbahn I","intro":"<p>Deze spoorlijn stond al heel lang op mijn verlanglijstje. Ik had er op een spoor-website iets over gelezen. In 2015 reed ik in de buurt, en nam de eerste foto's van de spoorlijn. De omgeving is prachtig mooi.<br>In 2017 volgde ik het spoor tussen Pelm en Daun op de fiets. In de zomers van 2018 en 2019 hebben we wat gewandeld in deze streek om de reportage compleet te maken.<br>De lijn is zo lang dat ik hem in twee delen heb gesplitst, <a href=\"/avontuur/d3005b\" title=\"Eifelquerbahn: Daun - Kaisersesch\">het tweede deel gaat over de spoorlijn tussen Daun en Kaisersesch.</a></p>","adventure":"","history":"<p>Deze spoorlijn opende op 15 mei 1895, als dwars-baan door de Eifel. Ze verbond de Eifelbahn met de Rijn.<br>In de tweede wereldoorlog werd de lijn beschadigd. Op 29 augustus 1946 was de spoorlijn hersteld en open voor verkeer.<br>Op 13 januari 1991 werd alle reizigersverkeer op de spoorlijn gestaakt. Het goederenverkeer werd op 1 januari 1998 opgeheven.<br>Vanaf 2 juni 2001 werd het spoor gebruikt in de zomermaanden voor toeristisch treinverkeer.<br>In 2008 werd ook het deel tussen Ulmen en Kaisersesch gerepareerd, en was er weer doorgaand treinverkeer mogelijk.<br>In de tussentijd zijn er vele reactiveringsplannen geweest, deze liepen stuk op de kosten. Een aantal bruggen op het traject zijn aan vervanging toe.<br>Vanwege de slechte staat van het spoor is de lijn tussen Gerolstein en Daun in 2012 stilgelegd.<br>Na de waternoodsramp vanwege de vele regen in het gebied is de spoorlijn tussen juli 2021 en januari 2022 open geweest voor de evacuatie van spoormateriaal.</p>"}