{"000":"Het beginpunt van mijn spoorzoektocht, station Rhenen.","001":"En ook het eindpunt van de spoorlijn bij dit oude zwaar betonnen stootblok.","002":"Deze voor locomotieven te lage brug ligt in het verlengde van het station, ik denk niet dat deze brug hier lag toen de spoorweg er was. Of misschien een andere brug...","003":"Ik heb de foto\u0027s met mijn mobiel gemaakt, want dit was een spontane actie. De keerzijde is de soms belabberde fotokwaliteit, ik weet niet precies waarom. ","004":"Het was warm die dag, en ook waaide het heel hard. De brug schommelt zachtjes in de wind. Behalve als er een vrachtwagen langs rijdt, het brugdek dreunt en kreunt vervaarlijk en de brug beweegt hard onder mijn voeten. Ik heb me serieus nog nooit zo onveilig gevoeld op een brug. En ik heb heel wat treinbruggen over gelopen.","005":"Ik heb het gehaald naar de andere kant van de Rijnbrug! ","006":"De verkeersbrug is op de fundamenten van de voormalige spoorbrug gelegd. Ook het zand van de dijk zal wel hergebruikt zijn.","007":"De spoorlijn volgde hier de lijn van het fietspad richting Kesteren. De weg buigt hier rechtsaf.","008":"Tot mijn verrassing kom ik een oud spoorductje tegen.","009":"Ik weet niet zeker of het spoors is, want het jaartal zegt 1955. Dat is ongeveer tien jaar nadat de spoorlijn in feite is gesloten en valt precies samen met de bouw van de weg tussen Kesteren en Rhenen. Heel bijzonder zijn de coupures in het viaduct. Met hoog water liet met daar balken in zakken, het deel ertussen werd opgevuld met zandzakken om zo de dijk te dichten.","010":"En weer een eind verder op de voormalige spoordijk. Links de voormalige provinciale weg, die loopt nu om Kesteren heen. Niks spoors te zien, wel harde wind en mooie bloemen.","011":"Dat is nog een heel aardige foto, met die wind, het licht en een mobiele telefoon.","012":"Er rijdt hier nu ander openbaar vervoer","013":"Nog steeds weg op het spoortrac\u00E9, het leukste deel komt zometeen. Recht midden over de foto liep het spoor. Niet echt boeiend hier.","014":"Dat maakt dat ik zelfs enthousiast wordt van een oude betonnen paal onder een bankje. Is dat iets, is dat iets? Het zal niks spoors zijn denk ik.","015":"Goed, de naam zegt in ieder geval dat we goed zitten.","016":"Maar dan, geheel onverwacht, zie ik links opeens een stootblok op een industrieterrein staan. Dus ik trek mijn stoute schoenen aan, loop het terrein op en maak snel een foto. ","017":"Het spoor is hier overgroeid, maar het ligt er nog steeds.","018":"De laatste honderd meter van de spoorlijn is het gaafst.","019":"Tussen de braamstruiken vind ik nog een oud stuk spoor met een stootblok.","020":"Langs het oude perron van het station van Kesteren. Hier stopten de reizigerstreinen richting Amersfoort en Amsterdam.","021":"Het prachtige maar dichtgetimmerde station van Kesteren","022":"Dat lukt natuurlijk niet met een telefoon, maar zoals de Engelsen dat zeggen: You get the picture.","023":"Ik vind het uitzonderlijk mooie stationsgebouwen.","024":"Terug naar het spoor, hier is een stukje nog niet overwoekerd","025":"Spoorbouten NS 1964","026":"Precies als ik hier sta te fotograferen rijdt er toeterend een trein langs. Tja.... ","027":"Andere kant op richting Kesteren. De volgende trein komt pas over een half uur, denk ik. ","028":"Ik check snel even de app, ik heb ongeveer tien minuten tot de volgende trein, dus ik ren nog even een stuk verder voor de foto van deze aansluitwissel. Het krijt staat nog op de vernieuwde spoorstaven, een stukje verder zijn de spoorbiels ook vernieuwd. Verder durf ik niet, ik moet terug voor de trein naar Nijmegen.","029":"En vanuit de trein fotografeer ik het einde van het emplacement van Kesteren, met erachter de oude spoorwegbunker. Het einde van de korte, maar verrassende reportage"}