{"000":"Het station van Den Bosch is het officiele beginpunt van de spoorlijn. Vlakbij het station lag een spoorbrug over de weg, dat ze toevallig precies weggehaald hebben toen ik er een foto van wilde maken.","001":"De spoordijk is nog steeds duidelijk aanwezig in het landschap. De dijk is in gebuik als voetpad.","002":"Het pad komt uiteindelijk uit aan de andere kant van deze brug. De moerputtenbrug, waar een mooi hek op geplaatst is.","003":"De moerputtenbrug is 585 meter lang. De brug loopt over laagland waar vroeger turf gestoken werd. De brug moest gebouwd worden omdat dit gebied elke winter overstroomde, zo kon het water tenminste weg.","004":"Aan deze kant van de brug loopt het voetpad verder over de dijk. De rails is alleen op de brug nog aanwezig.","005":"Een stuk verder komen we een kleinere overlaatbrug tegen. Dit is de venkantse brug.","006":"Bovenop de brug zijn de rails weg gehaald. Dit is een van de weinige bruggen in het traject die (nog) niet gerestaureerd is.","007":"Nabij Vlijmen nog steeds een dijk in het landschap. Nu komen we bij het stuk waar de snelweg en parallelwegen overheen gebouwd zijn. Klik snel door naar de gave Baardwijkse overlaatbrug.","008":"In Vlijmen zag ik deze brug over een drukke weg. De brug stamt uit de tijd dat de lijn net gesloten was. Het bouwen van de brug was waarschijnlijk al gepland en nu ligt ie er nutteloos bij.","009":"Links de oprit van de snelweg A59. Het spoor liep waar het smalle paadje nu is. De paaltjes aan de linkerkant horen bij de spoorweg en zijn in 2012 vervangen door een geluidscherm. Ik sta aan het eind van het stationsemplacement. Het station verdween onder de snelweg in de zeventiger jaren.","010":"Dit is de parallellwegstructuur, doet me ergens denken aan gezonde yoghurt. In ieder geval hebben ze een soort weg gepland, en gebouwd, en afgezet, bovenop waar vroeger de lijn liep.","011":"In Nederland kunnen ze ook wat van het bouwen van zinloze viaducten. Dit zou ooit een klaverblad worden, maar het is er nooit van gekomen. Tegenwoordig is het de parkeerplaats voor het Land van Ooit. Het spoor zou hier onderdoor gelopen hebben. Update 2023  voor de oude tekst uit 2007: het Land van Ooit is failliet, en het klaverblad is voltooid.","012":"Dit is de Baardwijkse brug die ooit eens een ontzettende 881 meter overspande. Sinds de oorlogacties is de brug een stuk minder lang, 165 meter.  In Drunen is weinig terug te vinden van de spoorlijn, dus sloeg ik dat over. De halte Kuikse heide ligt onder het benzinestation van Shell. De haltes Elshout en Drunensedijk zijn samen met station Drunen-Heusden verdwenen onder de A59/spoorlaan. ","013":"De brug was gerestaureerd in de jaren negentig en er is een fietspad op gelegd.","014":"Na de brug volgt een klein stukje origineel spoor met deze nog originelere hectometerpaal.","015":"Het spoor is overgroeid met bosjes. Wellicht hebben ze dit stuk ooit laten liggen uit nostalgie of zo. Of algemene luiheid.","016":"Hier is het spoor weer weg en loopt er een pad.","017":"Paadje op de spoordijk in Waalwijk. Hier was vroeger de halte Baardwijkse steeg. Tussen Baardwijk en de Eerste Zeine. De halte ligt maar 1 kilometer van de vorige, maar tussen de haltes lag de overlaatbrug, waaronder een groot ondoorgankelijk moeras lag.","018":"Ik had dit hek al langere tijd in de gaten, alleen het was heel moeilijk te zien door de heg heen. Dit zijn de originele hekken die om de NS-emplacementen van de spoorweg stonden. Na vele jaren steggelen hebben ze in Waalwijk eindelijk besloten iets van het verloederde gebied rond het spoor te maken en toen ik hier was waren ze al in volle gang. Waarschijnlijk hebben ze de heg gesnoeid om het hek weg te halen.","019":"Hier was ooit het station van Waalwijk-Besoyen. Ik herinner me nog een pleintje van kinderkopjes langs een grindpad uit de jaren negentig, nu hebben de machines de helft al afgegraven. Het was een vrij groot station op een kilometer van het plaatsje Waalwijk. Inmiddels is de stad flink gegroeid.","020":"De halte van de Besoijensesteeg. Hier kon je overstappen op de stoomtram naar Waalwijk en Den Bosch of in de andere richting Sprang en Tilburg.","021":"Hier ligt een fietspad, deze foto is een stuk verder bij het voormalige station van Capelle-Vrijhoeve. Dat station moet links na de overweg gestaan hebben, getuige de kinderkopjes. Om het gemakkelijk te maken voor de lezer thuis: Dit station lag tussen Hooge Vaart en Vrijhoeve(n)-Capelle. ","022":"Om het spoorse verleden te onderstrepen legde de gemeente rond 2005 een stuk rails, met een echt andreaskruis erbij.","023":"Dit is het perron van het voormalige station Capelle Nieuwevaart.","024":"Het wachthuis bij het voormalige station van Capelle Nieuwevaart. Dit station lag in Nieuwe Vaart, een eindje van \u0027s Grevelduin-Capelle. Het station zelf was niet veel groter dan het wachthuisje op de foto. In 1960 is het station gesloopt.","025":"In de polder staan alle wachthuizen nog, dit wachthuis staat tussen Capelle en Waspik en diende als halte Vrouwkesvaart en lag bij het gehucht Te Boven. Wie de halte-namen hier verzonnen heeft? Vrouwkensvaart is een gehuchtje aan de dijk, anderhalve kilometer naar het Noorden.","026":"Het wachthuis bij het station van Waspik","027":"In Waspik vinden we ook nog de originele hekken rond het voormalige stationsemplacement.","028":"Hier stond zelfs nog een bordje met NS Eigen weg! Hier links stond het station van Waspik - s Gravenmoer, wat echt wel een mooi groot stationgebouw was.","029":"Wachthuisje tussen Benedenkerk en Luiten Ambacht.","030":"Wachthuis en haltevan Raamsdonk. Dit wachthuis is in nostalgische staat gerenoveerd.","031":"Ook hier nog steeds een fietspad. Maar zonder fietspad een stuk verderop is het een saaie groene dijk in het weiland. Het is wel zonde dat ze alle oude spoorbruggetjes hebben vervangen door moderne fietsbruggen.","032":"In Raamsdonksveer is er een voetpad aangelegd op de oude spoordijk. Vroeger was hier links de halte Raamsdonksveer.","033":"Dit huis heeft weinig met de spoorlijn te maken. In 2007 zat er een info-center voor de nieuwbouwwijk die op de plaats van het oude station en spoorhaven gebouwd wordt. Je ziet de spoordijk rechts op de foto.","034":"De gedraaide draaibrug over de Donge","035":"Het laatste verfwerk stamt uit 1954. Het zag er in 2007 nog heel aardig uit.","036":"De aanbrug met erachter de nieuwe woonwijk aan de overkant. Vroeger lag daar het station, met links ervan een haven. Het station had een behoorlijk emplacement. Naar rechts liep er een tak naar fabrieken en een scheepswerf. In 2007 vind ik er niks van terug.","037":"Nog een keer de brug in een rare hoek. Toen ik de foto nam zag het er wel leuk uit, nu krijg ik er een zere nek van.","038":"In 1993 is het kanaal de Amertak geopend. De spoorweg heeft hier nooit een brug over gehad. De lijn liep ongeveer door de kier tussen de bomen midden op de foto.","039":"Op deze foto liep het spoor ook middendoor, de foto perfect in links en rechts verdelend. Het spoor dat je nu van rechts naar links ziet lopen (of andersom) is het in 1979 aangelegde spoor naar Oosterhout Weststad. Van1979 tot 1990 lag hier een spoorkruising.","040":"Nu sta ik bij de boom die op de vorige foto in het midden op de achtergrond stond. Dit is het oude langstraatspoor dat in 2007 nog gebruikt werd voor goederenverkeer. Het spoor liep vroeger rechtdoor, tegenwoordig buigt het naar links af om dan een wijde bocht naar rechts te maken richting Oosterhout.","041":"Op dezelfde plaats kijkend richting Made en Drimmelen. Dit deel van het spoor is nog steeds in gebuik, dus hier stop ik de reportage.","042":"Als laatste de overweg, midden in de polder."}