{"000":"Ik begin de zoektocht op het voormalige mijnterrein in Plombi\u00E8res. Ik zoek het enorme viaduct, dat ooit dwars over de foto gelopen moet hebben, want aan het begin ontspringt lijn 38.","001":"RaVel, een vloek of een zegening? Het maakt het voor mij wel makkelijker om het spoor te volgen met de fiets, maar meestal is alle spoorhistorie ook zorgvuldig uitgewist of verdraaid. Dit was dus niet lijn 38, maar lijn 39.","002":"Ik vond niks terug bij Plombi\u00E9res. Ik ben nu een stuk verder, en vind dit paadje terug. De rails is hier in 1952 weggehaald. ","003":"Geen spoor van de overweg bij Hindel. Het middelste huis was een wachtershuis. Het spoor liep van de rechter onderhoek, naar links het midden van de foto. Dus schuin over de weg.","004":"Hier was een ongelijkvloerse kruising met lijn 24. En er was ook een halte, Hindel Haut voor lijn 38 en Hindel Bas voor lijn 24. Er is niets meer te vinden van de brug. ","005":"Voor mij een beetje verwarrende foto, waarbij de bomenrij op de horizon lijn 38 volgt.","006":"Ik sta nu tussen die bomen. Hier lag ooit een viaduct zodat de boer makkelijk naar zijn land kon rijden, het paadje is verder nergens goed voor, het loopt een stuk verderop dood.","007":"Rails!! Rechtsonder in de foto verstopt onder het gras. Over het oude spoor loopt een wandelpad. Ook hier waren de rails in 1952 weggehaald, maar iemand heeft in 1998/1999 de rails weer aangelegd.","008":"En kennelijk dus ook een stuk van de oude lijn 38. Bij deze wissel komen namelijk de verbindingsboog 38-1 en de oude lijn 38 bij elkaar. Op lijn 38 tot hier was het spoor nog tot 1992 aanwezig, waarna het na een periode van 6 jaar afwezigheid dus weer heraangelegd is.","009":"De wissel ligt net in de tunnel van Hombourg, waar ik later op terugkom (Waar is dan de tunnel?) Eerst terug naar Lijn 38-1 de verbindingsboog tussen Lijn 38 en lijn 24.","010":"Ik ben terug bij de kruising tussen de oude lijn 38 en lijn 24 bij Hindel. Hier moet ook het station Hindel-Bas geweest zijn. De NMBS trein 2012 staat te wachten op een dood spoor. Het spoor links van de trein gaat naar de Remersdaler tunnel, net als de twee sporen uiterst rechts. Het spoor direct rechts van de trein is de voormalige lijn 38-1. Nu is het een uithaalspoor van het rangeerterrein Montzen dat achter ons ligt.","011":"Een viaduct van het spoor. Het voorste viaduct is van 38-1, het achterste viaduct van lijn 24.","012":"Een kijkje op het spoor. Net voorbij het stootblok houdt de elektrificatie op. Lijn 38-1 is dus buiten dienst en er vinden waarschijnlijk geen museumritten meer plaats.","013":"Hier kruist lijn 38-1 het linkerspoor op de foto van Hindel-Bas. Je kunt niet echt veel ervan zien, maar de vage blauwe lijn links is de railing. Ook kun je bovenleidingsmasten ontdekken.","014":"Het valt me op dat de lijn best hoog ligt hier. Het stijgt behoorlijk van lijn 24 naar lijn 38 en het uitzicht is er ook naar. Prachtig!","015":"De lijn mag dan in 1998 heraangelegd zijn, de eigenaar heeft wel oog voor de details. De spoorbielsschroef (of hoe heet zo\u0027n ding) is van de NMBS.","016":"Links in de bosjes het eerst bord wat ik tegenkom.","017":"Over 300 meter... Een overweg met het boerenweggetje? Ik denk 300 meter naar het oprijsein voor lijn 24. Maar ik heb nergens een sein gezien. Een of andere onverlaat heeft het vloekwoord Ravel bovenaan het bord geschreven met een vet uitroepteken erachter. Of het een waarschuwing is voor de toekomst van het bord, of een uiting van ongenoegen over het moeten ploegen door de brandnetels weet ik niet. Gelukkig is de Ravel voorlopig nog omgeleid via het dorp.","018":"Ik zou er nog op terugkomen, de tunnel. Hier zijn we weer net voorbij de Y van 38-1 en 38. De tunnel werd in 1940 opgeblazen toen de Duitse troepen Belgi\u00EB binnen vielen. De lijn was van groot strategisch belang dus werd de tunnel al snel vervangen door een ingraving. Op de foto een ietwat ondiepe nis.","019":"Ik liep door de tunnel toen ik dit zag.... De restanten van een oude brug. Hier liep ooit de weg tussen Hombourg en Teuven. De brug is aangelegd na de tweede wereldoorlog, en verdween van de kaart in 1980","020":"Hier nog meer betonresten van de voormalige brug. Dit had ik hier echt niet verwacht. ","021":"Na de tunnel, die op zich ook al erg mooi is, komt het emplacement van Hombourg. Het (te) vroege hoogtepunt van de lijn. Overal verlaten wagons en spoorverleden.","022":"Een roestende tankwagen, code 30 1203. Zal eens op internet op proberen te zoeken wat daarin gezeten heeft. Prachtig hoe de wagon langzaam terugveroverd wordt door de natuur.","023":"Veewagons in een staat van stilstaande aftakeling.","024":"Ik weet niet wat dit is geweest, maar ik denk een oud werktuig om spoor (biels?) mee te leggen, getuige de brede wagon erachter met veel spoorbiels.","025":"Een wissel die buiten werking is.","026":"Vlakbij het station staan meer wagons in een wat betere staat.","027":"Een tunneltje onder het emplacement door. Voor vee en/of mensen.","028":"Een Rheinbraun locomotor in slechte staat.","029":"Weer een prachtige wagon, maar dit soort heb ik al drie keer eerder bij verlaten spoorwegen gezien.","030":"Station Hombourg, tegenwoordig een Hotel - Restaurant. De eigenaar schijnt degene te zijn die ook het spoor opnieuw aangelegd heeft.","031":"Links een bedrijf dat ongetwijfeld ook ooit een spooraansluiting moet hebben gehad. Rechts gaat de voormalige spoorlijn als RaVeL verder.","032":"Eigenlijk is het gewoon een vies modderpad, dat stinkt en er zijn ook nog eens overal vliegen. Tot overmaat van ramp hebben ze ook ergens voormalige kilometerpaaltjes op de kop getikt en vrolijk van nieuwe becijfering voorzien. Jammer.","033":"Op een voormalig viaduct eindelijk een stukje verhard.","034":"Minder modder en minder vliegen bij paaltje 37, we gaan stiekem omhoog. In 1931 lag kilometer 16 even verderop bij station Hombourg, dus de telling begon bij Battice. Volgens de telling na de tweede wereldoorlog lag hier kilometer 38 (vanaf Ch\u00EAn\u00E9e).","035":"Het mooie uitzicht blijft gelukkig en maakt de tekortkomingen van het slechte pad aardig goed.","036":"Een viaduct over het spoor bij Mabroek.","037":"Een mooi opgeschilderd 200 meter bord. Op zich wel leuk dat ze dat opnieuw langs de spoorlijn geplaatst hebben. ","038":"Het uitzicht blijft erg mooi als je de Nederlandse vlakheid gewend bent.","039":"Het spoor kruist veel belangrijke wegen ongelijkvloers, maar er zijn veel kruisingen met boerenpaadjes.","040":"Weer een viaduct vlak voor Aubel. Het wordt tijd dat ik een bakker vind, sinds vanmorgen heb ik niets op (was bij Mabroek verder gegaan na overnachting).","041":"Een smalspoorloc (?!?) bij station Aubel. Erg knullig, heeft natuurlijk helemaal niets te maken met het spoorverleden hier.","042":"Dit soort informatieborden vind ik altijd wel leuk, krijg je een beetje een toen en nu beeld.","043":"Na alle nepheid die ik op deze spoorlijn tegengekomen ben, heb ik ook mijn bedenkingen bij deze wel erg mooie NBMS grenssteen.","044":"Een wachtershuisje.","045":"Weer een wachtershuis. Hier is het fietspad afwisselend asfalt / moddergrind.","046":"Een verrassing! Ze zijn vergeten een hectometerpaal en een afrasterpaaltje weg te halen. De hectometerpaal staat echter wel 90 graden te ver gedraaid ten opzichte van het spoor en heeft helaas geen nummers meer.","047":"Verrassing nummer 2, iemand heeft in zijn tuin een kilometerpaaltje neergezet. Geverfd in een foute blauwe kleur, maar leuke poging!","048":"Ik weet het niet zeker meer, maar volgens mij is dit het station van Froidthier. Ziet er nog mooi en oorspronkelijk uit voor een Belgisch station, als je niet naar de afschuwelijke aanbouw links kijkt.","049":"Walgelijk verbouwd wachthuis. Niet meer woorden aan vuil maken. Het is eigenlijk ook niet snel goed bij mij h\u00E8. Mag eigenlijk wel blij zijn dat er nog en staat... Sorry, nee. Nog steeds vind ik het echt lelijk.","050":"Een origineel herkwerk!! Niet overschilderd. Uniek! Bravo!","051":"Mooi wachthuis met nummer vlakbij Clermont","052":"Een viaduct voor een weg die niet op mijn kaart staat bij Clermont. Erg mooi.","053":"Ze blijven indrukwekkend, de metershoge Belgische treinborden.","054":"Honderd meter (tot het station?) In ieder geval mooi opgeschilderd. En lijkt origineel te zijn.","055":"Een bord dat beveelt een fluitsignaal te geven. Ook mooi gerestaureerd.","056":"Het uitzicht blijft. De lelijke kilometerbordjes ook (rechts)","057":"Hier de splitsing van de lijn waarvan het nummer niet duidelijk is. Volgens mijn kaart van rond 1900 begon hier een nieuwe nummering voor wat nu lijn 38 is. Eerst liep deze lijn van Luik (Ch\u00EAn\u00E9e) naar Battice. De lijn die wisselend 37A of 38A genoemd wordt van Battice naar Verviers werd eerder geopend dan de rest van lijn 38 naar Plombi\u00E8res. Ik mis ook een lijn 39A, dit zou Battice - Plombi\u00E8res geweest kunnen zijn, aangezien het aansluit op lijn 39. Lijn 38A is ook wel de lijn naar Les Xhawirs. Dus ik denk dat dit vroeger hier lijn 38 naar rechts ging, ofwel lijn 37A, een splitsing van de lijn 37 van Luik via Verviers naar Aken. Ingewikkeld, maar ik hou van cijfers. In ieder geval is hier een spoorsplitsing en gaat de lijn links naar Plombi\u00E8res en de lijn rechts naar Verviers. Van de lijn rechts is niets meer te vinden.","058":"Ze hebben gewoon wat borden langs de lijn geplaatst hier, twee keer een driehonderd meter bord.","059":"Volgens de overzichtskaart die ik een paar kilometer geleden tegenkwam is dit het hoogste punt van de spoorlijn, vlakbij Battice op zo\u0027n driehonderd meter hoger. Het verschil met zeeniveau merk je alleen in je benen.","060":"Het Fort van Battice","061":"Met de kanonnen nog steeds gericht op de spoorlijn. Elke vijandelijke trein werd zonder pardon aan flarden geschoten. Er heeft tijdens de invasie hier geen trein kunnen rijden omdat zowel de tunnel van Hombourg als die van Battice tot ontploffing was gebracht.","062":"Kilometer 23 bij het fort.","063":"Waar het oude station geweest moet zijn in Battice.","064":"Een parkeerplaats bij een overweg en vergezichten.","065":"Erg mooi wachthuis tussen Battice en Herve. ","066":"Weer een spoors huis. Bij deze kruising staan er zelfs twee!","067":"Dit is de andere. Het is niet meer helemaal origineel, maar toch vind ik dit huisje nog best mooi.","068":"Een brug over het spoor tussen Battice en Herve. Deze brug gaat nu van bos naar weiland. Helaas heb ik hiervan geen oude topo-kaarten om te onderzoeken om wat voor weg het ging.","069":"Bij het station van Herve is een picknickinstallatie gebouwd.","070":"Kilometer 18.","071":"Een brugje van de spoorlijn bij Melen","072":"Het spoor is een asfaltpad in Melen.","073":"Het station van Melen, de bewoners hebben het leuk opgetuigd.","074":"Zelfs een stationsbord van de NMBS ontbreekt niet.","075":"Het viaduct van de autosnelweg","076":"Het station van Micheroux. De dorpen en straten zien er hier heel netjes uit. Niet een beeld wat je misschien hebt van steden/dorpen in de buurt van Luik.","077":"Een oude fabriek bij Micheroux wordt tegen de vlakte gegooid.","078":"De voormalige spoorlijn is een asfaltpad bij Micheroux","079":"Bij de steenkoolmijn van Retinne lag een emplacement. Tegenwoordig ligt hier een bos en is bijna al het spoorse verleden weggewist. Misschien dat je nog spoorbiels aan kunt treffen.","080":"Het station van Retinne is ook aardig in oude staat gebleven. Er zit nu een cafe in.","081":"Ik val om van verbazing, een originele hectometerpaal!!","082":"Bij het station van Retinne","083":"Het is markt in Fleron, dus de kraampjes staan midden op het fietspad. Ik dacht dat dit het station van Fleron was, maar dat is gesloopt. dit is een bijgebouw dat er bijna nog zo uit ziet als op de ansichtkaart uit de jaren 20. Het heeft nog zo\u0027n mooi dak aan de zijkant echt prachtig. Jammer dat de foto daarvan mislukt is.","084":"Een verbouwd wachthuis bij een overweg na Fleron.","085":"Ik daal verder af richting Luik via dit betonpad.","086":"Tot mijn verbazing kom ik weer een oude (gesloten?) fabriek tegen die een spooraansluiting heeft gehad. De oude ijzeren poort staat er nog steeds (volgende foto)","087":"De oude ijzeren poort van de fabriek. Ik denk de steenkolenmijn van Werister","088":"Tussen de bossen zijn restanten van een perron te zien.","089":"Het station van Roms\u00E9e is tegenwoordig een politiebureau met een groot hek eromheen.","090":"Mooi gerestaureerde brug!","091":"Ondanks dat we al meters gedaald zijn, nog steeds een prachtig uitzicht. Eigenlijk daarvoor is de tocht al een aanrader.","092":"Ik hoop dat ze dit soort dingen hier nooit veranderen. Het geeft karakter, industriele overblijfselen in een weiland.","093":"Nog steeds het betonpad.","094":"Het spoor maakt hier een rare slinger langs de fabriek. In het gras zijn hier en daar nog wel wat dingen te zien die waarschijnlijk spoors waren. Maar het werd al wat laat en veel mensen stonden raar naar me te kijken. Links op de foto zie je trouwens nog zo\u0027n raar betonblok waarvan je er meer ziet in Belgi\u00EB langs spoorlijnen.","095":"Ik kwam veel van dit soort bruggetjes tegen over wegen. Kon het niet laten er eentje toch even op de foto te zetten.","096":"Een overweg bij Chevremont.","097":"De halte van Chevremont.","098":"Weer een brug.","099":"En het eindpunt van de lijn, links de vernieuwde spoorlijn 37. Rechts zie je het viaduct van lijn 38, verbouwd tot poort naar de fabriek. Vanwege de beveiliging kon ik er geen foto dichterbij maken. De bomenrij geeft het verloop van de spoorweg weer."}