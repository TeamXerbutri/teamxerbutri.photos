{"author":"Team Xerbutri","updated":"2024-05-06","created":"2005-11-12","shortname":"Werkspoor-brug","description":"Sluipen over de werkspoorbrug in Utrecht","realname":"Werkspoor-brug, in Utrecht over het Amsterdam-Rijnkanaal","title":"Werkspoor-brug","intro":"<p>De brug heeft met 237 meter de grootste overspanning van Nederland. We hebben de brug in november 2005 bezocht, tegelijk met de aangrenzende DEMKA-brug. Het is een mooie brug, die helaas alweer ondergespoten is met graffiti. De treinen rijden er niet erg hard omdat ze het station van Utrecht op gaan rijden. Bovendien is er geen plaats om je te verstoppen. Geen geschikte brug dus.</p>","adventure":"<p>Het was winter, koud, helder en donker. De maan stond groot aan de hemel, geen perfecte avond voor urban exploren op de brug. Dit keer waren we er alle vier bij. We parkeerden de auto aan de tractieweg op een onbestemd industrieterrein. Naast een auto met beslagen ramen, die heftig heen en weer ging.<br>We lopen stil naar de brug. Eén van de teamleden had al van te voren onderzoek gedaan naar de perfecte plek om de brug op te komen. En dit keer ging dat zonder problemen. De Demkabrug is buiten gebruik. Met zijn tweeën beklimmen we de DEMKA-brug. Ferdinand en Bitlord blijven beneden om foto's te maken. Op de boog waait het en je hebt er prachtig uitzicht. Al is het wel koud!<br>Beneden maken we foto's. Verstoppen is wat lastig, er zijn weinig goede plekken. De treinen rijden langzamer, misschien zijn we gezien. Tijd om weg te wezen.</p>","history":"<p>De brug is in 2003 gebouwd ter aanvulling van de bestaande DEMKA-spoorbrug. De DEMKA-brug is aan een opknapbeurt toe, hij ligt midden in Utrecht dus veroorzaakt nogal wat geluidsoverlast. De nieuwe Werkspoorbrug is aanmerkelijk stiller.</p>"}