{"author":"Team Xerbutri","updated":"2024-05-06","created":"2005-11-22","shortname":"DEMKA-brug","description":"Sluipen over de DEMKA-brug te Utrecht","realname":"DEMKA-brug, in Utrecht over het Amsterdam-Rijnkanaal","title":"DEMKA-brug","intro":"<p>De brug heeft een overspanning van 187 meter en heeft twee zij-overspanningen van 40 meter. We hebben de brug in november 2005 bezocht. De DEMKA brug onderging tijdens ons bezoek een opknapbeurt en werd niet gebruikt. Het was leuk, maar dat kwam vooral door de sfeer met de volle maan en de mooie lichten.</p>","adventure":"<p>Het was winter, koud, helder en donker. De maan stond groot aan de hemel, geen perfecte avond voor urban exploren op de brug. Dit keer waren we er alle vier bij. We parkeerden de auto aan de tractieweg op een onbestemd industrieterrein. Naast een auto met beslagen ramen, die heftig heen en weer ging.<br>We lopen stil naar de brug. Eén van de teamleden had al van te voren onderzoek gedaan naar de perfecte plek om de brug op te komen. En dit keer ging dat zonder problemen. De Demkabrug is buiten gebruik. Met zijn tweeën beklimmen we de brug. Ferdinand en Bitlord blijven beneden om foto's te maken. Op de boog waait het en je hebt er prachtig uitzicht. Al is het wel koud!<br>Beneden maken we foto's. Verstoppen is wat lastig, er zijn weinig goede plekken. De treinen rijden langzamer, misschien zijn we gezien. Tijd om weg te wezen.</p>","history":"<p>De DEMKA-brug verving de oude vakwerkbrug met gebogen bovenrand uit 1900. In 1966 werd de geklonken staafboogbrug gebouwd vanwege de verbreding van het Amsterdam-Rijnkanaal. Eind 2005 onderging de brug een opknapbeurt. Met de opening van de direct beruchte \"Utrechtboog\" is de DEMKA-brug weer in gebruik genomen.</p>"}