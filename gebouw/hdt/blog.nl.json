{"author":"Team Xerbutri","updated":"2024-05-23","created":"2008-05-23","shortname":"DAF toren","description":"DAF Toren, Eindhoven","realname":"DAF Toren, Eindhoven","title":"DAF toren","intro":"<p>Ik hoorde begin 2008 dat dit gebouw gesloopt zou gaan worden via kennissen. Het is niet al te ver weg, dus moest ik er toch eens een kijkje gaan nemen. Ik kon er onmogelijk binnen komen, goede camera bewaking en alle ingegooide ramen waren netjes weer dichtgemaakt. Ik had geen tijd meer om erheen te gaan voordat het plat werd gegooid in september.</p>","adventure":"<p>Het was niet veel van een avontuur. Ben er op de fiets heen gereden, het was mooi weer. Ik heb er omheen gelopen, zoekend naar een ingang. Wel een paar mooie foto's kunnen nemen.</p>","history":"<p>In 1971 werd begonnen met de bouw van het nieuwe hoofdkantoor van DAF, de grootste vrachtwagenfabrikant van Nederland. In 1972 werd het nieuwe hoofdgebouw in gebruik genomen. In 1993 ging DAF failliet en werd het hoofdgebouw verlaten. Het gebouw werd vervolgens gehuurd door verschillende maatschappijen, waaronder het Ford dealerschap wat ook de showroom gebruikt.<br>De toren staat sinds 2002 leeg en werd door DAF verkocht aan een investeringsmaatschappij. Deze maatschappij wilde kamers maken in het gebouw. Dit mocht van de gemeente niet, waarschijnlijk omdat er in het gebouw grote hoeveelheden asbest verwerkt zijn. In 2006 kocht DAF de toren terug van de maatschappij. Het was de bedoeling om de toren te slopen en er werd een vergunning aangevraagd. Het werk wordt niet uitgevoerd.<br>In hetzelfde jaar wordt de toren bezet door kunstenaars. Ook zijn er anderen die de toren willen redden. DAF zag om onduidelijke redenen af van de sloop, maar heeft in 2008 dan toch opnieuw een vergunning aangevraagd. Deze wordt verleend en in de zomer van 2008 begint de sloop. De toren zal de herfst niet meer meemaken.</p>"}