{"author":"Ferdinand Xerbutri","updated":"2025-05-15","created":"2025-05-13","shortname":"Hotel Scholteshof","description":"Ferdinand Xerbutri bezoekt het verlaten en compleet gestript hotel Scholteshof","realname":"Hotel Scholteshof","title":"Hotel Scholteshof","intro":"<p>In juni 2018 vertelt een vriend me een verlaten hotel heeft gevonden. Of ik mee wil om daar eens te kijken. Op zaterdagochtend heb ik een klein gaatje in de agenda, dus vertrekken we vroeg. Het hotel ligt goed verstopt in een verwilderd bos.</p>","adventure":"<p>We rijden met de auto langs dicht verwilderd struikgewas.<br>\"Hier is het dus\", zegt de vriend.<br>Ik kan me er niks bij voorstellen, ik bedoel er is werkelijk niks te zien dan verwilderd ondoordringbaar groen.<br>\"Even verderop loopt een pad achter het hotel langs, ik heb gelezen dat je daar het beste naar binnen kunt.\", gaat hij verder.<br>Eve later lopen we over een wazig grindpad langs een soort akker. Het ziet er modderig uit. Er is absoluut niets wat ook maar een beetje aantrekkelijk is aan deze omgeving. Een boerderijtje met leuke baksteentjes naast lelijke strakke gedrochten die door een soort van architectuur tot stand gekomen zijn. De braak liggende akker met onkruid, de rare lage struiken afgezoomd door de populieren. Herinneringen komen terug aan straffe tegenwind tijdens een fietsvakantie begin jaren negentig.<br>Het pad zelf wordt een soort van modderbende, en we slaan ergens linksaf. Daar komen we uit in een soort nachtmerrie.</p><figure class=\"articleimage\"><img src=\"../data/gebouw/hshk/hshk000-1332x1000.jpg\" srcset=\"../data/gebouw/hshk/hshk000-1332x1000.jpg 1300w, ../data/gebouw/hshk/hshk000-310x233.jpg 300w, ../data/gebouw/hshk/hshk000-879x660.jpg 756w\" alt=\"000\"></figure>The Matrix, gekruist met the MazeRunner en Jurassic Park. Mijn fantasie gaat helemaal wild van gangen die van plaats veranderen, aanvallende pterodactylons (hoe heten die vliegende dino's?). Ik hoop dat het een simulatie is. Ik voel me gevangen.<figure class=\"articleimage\"><img src=\"../data/gebouw/hshk/hshk002-1332x1000.jpg\" srcset=\"../data/gebouw/hshk/hshk002-1332x1000.jpg 1300w, ../data/gebouw/hshk/hshk002-310x233.jpg 300w, ../data/gebouw/hshk/hshk002-879x660.jpg 756w\" alt=\"002\"></figure>Ergens komen we uiteindelijk uit bij de poel des doods. Het water is zwart en giftig.<br>Ik wil eigenlijk zo snel mogelijk weg hier. Mijn hoofd fantaseert dat er een verdronken heks uit de poel omhoog komt tijdens het maken van deze foto. Snel verder!<figure class=\"articleimage\"><img src=\"../data/gebouw/hshk/hshk003-1332x1000.jpg\" srcset=\"../data/gebouw/hshk/hshk003-1332x1000.jpg 1300w, ../data/gebouw/hshk/hshk003-310x233.jpg 300w, ../data/gebouw/hshk/hshk003-879x660.jpg 756w\" alt=\"003\"></figure>Dit is geen natuur. De ingegraven flessen markeren de rand van een pad. Welk pad? Het vierkante blok in de bosjes geeft een mooi contrast.<br>De vriend roept me, en ergens midden in het doolhof is een soort overkapping, wat het Jurassic Park gevoel versterkt.<br>\"Waar zitten de raptors?\", vraag ik<br>De vriend lacht, maar het was toch wel een serieuze vraag.<br>\"Zullen we naar het hotel?\", vraag ik hem<br>Ik voel me niet veilig tussen de hekken. Ik kruip nog liever door zo'n ingestorte tunnel onder een Frans fort.<figure class=\"articleimage\"><img src=\"../data/gebouw/hshk/hshk005-1332x1000.jpg\" srcset=\"../data/gebouw/hshk/hshk005-1332x1000.jpg 1300w, ../data/gebouw/hshk/hshk005-310x233.jpg 300w, ../data/gebouw/hshk/hshk005-879x660.jpg 756w\" alt=\"005\"></figure>Van die eerste aanblik word ik enthousiast. Dat ziet er echt wel mooi uit! Eenmaal binnen is het een bijzondere combinatie van oud en nieuw. De oude hoeve en het glazen aangebouwde deel. Helaas zijn veel van de lelijke installaties door het glas te zien. En dat is nog maar het begin...<figure class=\"articleimage\"><img src=\"../data/gebouw/hshk/hshk015-1332x1000.jpg\" srcset=\"../data/gebouw/hshk/hshk015-1332x1000.jpg 1300w, ../data/gebouw/hshk/hshk015-310x233.jpg 300w, ../data/gebouw/hshk/hshk015-879x660.jpg 756w\" alt=\"015\"></figure>Het gebouw zelf is door graffiti artiesten opgesiert met vrolijke boodschappen. We lopen verder door het hotel heen. Dit heeft geen typische opzet. Daar een trappetje, een smal gangetje met fraaie details. De kamertjes zijn raar van vorm. Een vreemde kruising tussen strak en modern, en details die juist ouderwets zijn. Dit werkt compleet niet voor mij. Als ik een boerenzolder-ervaring zou krijgen, dan geeft het niet dat de ruimte maar één raam heeft, uit 1921 bovendien, en een rare vorm heeft, en krap is en donker. Ik wil dan de oude balken zien, en in een bedstee liggen. Dat zou werken voor mij,<br>Als ik deze hotel-kamer zou krijgen, en ik wil de prijs voor deze kamer niet eens weten, dan zou ik direct om een andere vragen.<figure class=\"articleimage\"><img src=\"../data/gebouw/hshk/hshk019-1332x1000.jpg\" srcset=\"../data/gebouw/hshk/hshk019-1332x1000.jpg 1300w, ../data/gebouw/hshk/hshk019-310x233.jpg 300w, ../data/gebouw/hshk/hshk019-879x660.jpg 756w\" alt=\"019\"></figure>Waarom is die wand zo donker gemaakt? Zodat er nog minder licht binnen komt? Of de kamer nog kleiner lijkt? Waarom?<br>Geen wonder dat het failliet is gegaan. Terug naar de glazen ruimte.<br>Nog iets over de sfeer. Het is half gerenoveerd, en alles van waarde is door metaaldieven stuk geknipt. Wat een beetje een vreemde combinatie geeft van een gebouw waaraan duidelijk gerenoveerd wordt als je de ene kant op kijkt. Maar er dan weer de sporen van een ontvreemde kraan je beeld in sluipen. Onrustig werd ik ervan.<figure class=\"articleimage\"><img src=\"../data/gebouw/hshk/hshk006-1332x1000.jpg\" srcset=\"../data/gebouw/hshk/hshk006-1332x1000.jpg 1300w, ../data/gebouw/hshk/hshk006-310x233.jpg 300w, ../data/gebouw/hshk/hshk006-879x660.jpg 756w\" alt=\"006\"></figure>Dit is het gaafste element van het hele gebouw. Verder vond ik het een beetje lastig, vanwege de rare lichtval, de sfeer en de contrastrijke doorkijkjes. Het is slecht ontworpen. Je kijkt naar iets, en dat ziet er leuk uit, maar er is altijd weer iets dat het vreselijk ontsiert. Frustrerend is dat. </p>","history":"<p>De hoeve werd in 1742 gebouwd.<br> In 1983 kocht Roger Souvereyns hoeve Scholteshof en renoveerde deze hoeve tot een hotel-restaurant. In 1985 kreeg hij twee Michelin-sterren.<br>In 2000 verkocht de sterrenchef het restaurant. Vervolgens vroeg het in 2002 failissement aan.<br>In 2009 is er een nieuwe eigenaar die plannen voor restauratie en heropening in 2010, maar blijkbaar valt de renovatie tegen. Sindsdien is het stil.</p>"}