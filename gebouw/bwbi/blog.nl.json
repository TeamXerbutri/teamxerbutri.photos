{"author":"Team Xerbutri","updated":"2025-03-11","created":"2007-04-28","shortname":"Bw Bissingheim","description":"Team Xerbutri beklimt de oude gebouwen van het Bahnwerk Wedau te Bissingheim","realname":"Bahnwerk Bissingheim Wedau","title":"Bw Bissingheim","intro":"<p>Ontdekt via Google Earth, bezocht in April 2007. Het zag er op de luchtfoto al interessant uit. Veel gebouwen waren echter goed dichtgetimmerd. We konden alleen de watertoren en, na het betere klimwerk, de ringlocloods in.</p>","adventure":"We zijn voor een weekend het Ruhrgebied in getrokken, met een papieren kaart volgeplakt met mogelijke urbex-locaties. Afgelopen nacht kampeerden we in een bos, met overal borden verboden te kamperen. Het was al donker, en wie gaat er nou controleren of eind maart iemand zo gek is zijn tent in het bos op te zetten? De auto lieten we achter bij een bosrestaurant, en te voet trokken we het bos in. Achter een hoge stapel boomstammen zetten we de tent neer, en moe kruipen we onze slaapzak in.<br>Net als ik slaap hoor ik een raar geluid. Een auto? Of een tractor? Het wordt steeds luider. Ik maak Urtyp wakker. We fluisteren en ik kruip de binnentent uit. Het lawaai van de motor is dichtbij. Ik gluur onder de buitentent door, en zie rechts een lichtstraal over het pad. Links een lichtstraal door het bos. Iemand heeft een auto of iets precies achter de boomstammen geparkeerd.<br>\"We staan precies in de schaduw\", fluister ik<br>Er schijnt iemand met een zaklamp het bos in. Dan zie ik iemand zijn voeten op het pad. Ik weet het zeker, nu zijn we betrapt! Mijn hart bonkt in mijn keel. Ik hoor geroep in het Duits, en de schoenen draaien. Terug naar de auto. Het dichtslaan van deuren, en dan draait de lichtstraal.<br>De rust keert weer terug. Maar dat was best wel raar. Na zo'n slechte nacht, en oploskoffie, zijn we in een melige bui. Na een aantal bruggen in het drukke Ruhrgebied, draai ik de auto van de snelweg, en tijden we een stil bos  in. Ik zet de auto op een parkeerplaats. Vogeltjes fluiten.<br>Het eerste gebouw is gigantisch, maar ook stevig dicht getimmerd. Geen enkele kans om hier binnen te komen. Wel jammer.<br>Vanuit het bos, loop je zo een enorm rangeerterrein op. Geen hek, niks. Na het oversteken van acht sporen komen we bij de loodsen. We klimmen eerst wat op en over de wagons die op dit terrein staan, als Urtyp me in de boeien slaat. Omdat hij me op de wagons heeft zien klimmen. En hij heeft zijn zwarte trui aan met in grote witte letters SECURITY.<br><figure class=\"articleimage\"><img src=\"../data/gebouw/bwbi/bwbi006-500x375.jpg\" srcset=\"../data/gebouw/bwbi/bwbi006-500x375.jpg 300w\" alt=\"006\"></figure>Het is een leuk terrein, met een rechthoekige loods, een ronde loods en wat andere gebouwtjes. Met natuurlijk een watertoren. Normaal beklimmen we die als laatste, maar nu hebben we een bui. Het kan ons weinig schelen, en we klimmen de toren in.<br>Het hele gebied ligt zo afgelegen... Vanaf de watertoren zie je spoor, bos en het water van de meren. Eenzaam. Zo voelt het wel een beetje.<br>We staan nu onder de bol van de watertoren. Je kunt nog verder, maar dan moet je via een trapje dat buiten de bol langs loopt.<br><figure class=\"articleimage\"><img src=\"../data/gebouw/bwbi/bwbi005-500x375.jpg\" srcset=\"../data/gebouw/bwbi/bwbi005-500x375.jpg 300w\" alt=\"005\"></figure>Als we weer beneden staan, beginnen we de gebouwen te onderzoeken. De kleinere gebouwen zijn ook goed dicht getimmerd, net als de rechthoekige loods. Ondertussen nemen we wat foto's, en komen ook een andere fotograaf tegen. Die vertelt dat de gebouwen binnenkort gesloopt gaan worden.<br>Na dit praatje vinden we in de rechter ringloods een klein gat op ongeveer twee-en-halve meter hoogte. Er ligt genoeg materiaal op het terrein om een soort stellage te bouwen. En even later klimmen we door het gat naar binnen.<br><figure class=\"articleimage\"><img src=\"../data/gebouw/bwbi/bwbi008-500x375.jpg\" srcset=\"../data/gebouw/bwbi/bwbi008-500x375.jpg 300w\" alt=\"008\"></figure>In de loods groeit het mos en de paddestoelen. Het dak is zo lek als een vergiet. Het ruikt er ook bijzonder, nat hout en schimmel. De geur van ontbinding. Ik ben blij als we, na weer een klim, in de frisse buitenlucht staan.<br>Het middelste deel van de locloods is weg, lang geleden al gesloopt denk ik. We lopen naar het linkerdeel. Het is mogelijk om, op je zij, door het raampje te klimmen en ook hier binnen te kijken. We spieken naar binnen, en de natte hout-lucht komt me al tegemoet. De loods ziet er van binnen net zo uit als de andere. Deze slaan we over.<br><figure class=\"articleimage\"><img src=\"../data/gebouw/bwbi/bwbi016-500x375.jpg\" srcset=\"../data/gebouw/bwbi/bwbi016-500x375.jpg 300w\" alt=\"016\"></figure>Eigenlijk hebben we het wel gezien. Het is lekker weer voor begin april. We lopen rustig weer terug naar de auto. Alle acht de sporen weer over.<br>Een bijzondere locatie wel, deze. Erg vervallen, de watertoren was cool, net als het klimmen op de spoorwagons. Die geur van nat hout in de loods was raar. Verder is het hier gewoon erg eenzaam en vervallen. Alles heeft een beetje een achteraf sfeer.","history":"<p>In 1911 werd het Bahnbetriebswerk gebouwd vlakbij een groot rangeerterrein. Hier werden beschadigde goederenwagons gerepareerd. Deze werkplaats was best groot.<br>De meeste andere werkplaatsen werden gesloten na het verdwijnen van de stoomlocomotieven. Deze werkplaats werd echter steeds opgewaardeerd, de ringlocloods is zelfs geheel geÃ«lectrificeerd. <br>Volgens het DMOZ.che online lexicon was het na 1977 geen zelfstandige \"Diensstelle\"  meer. Volgens een aantal andere bronnen is de werkplaats in februari 2000 gesloten. In 2007 was de toekomst van de werkplaats en omliggende gebouwen onzeker. Een bouwbedrijf gebruikt een deel van de gebouwen.<br>In 2019 zijn alle gebouwen gesloopt. De modernere gebouwen zijn volop in gebruik door de Deutsche Bahn.</p>"}