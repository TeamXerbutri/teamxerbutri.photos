{"author":"Team Xerbutri","updated":"2024-08-09","created":"2007-08-05","shortname":"Fabriek Neerlandia","description":"Team Xerbutri op zoek naar waakhonden op het Prozeeterrein, de oude fabriek Neerlandia te Utrecht","realname":"Fabriek Neerlandia Prozee","title":"Fabriek Neerlandia","intro":"<p>Deze locatie is ontdekt door een van de teamleden en we hebben deze fabriek een aantal keer bezocht. In Juni 2007 hebben we wat foto's gemaakt op het terrein. Het is moeilijk binnen komen, maar verder niet echt spannend. Delen van de fabriek zijn (in 2007) nog steeds in gebruik en hij ligt eigenlijk in iemand zijn achtertuin. Geen aanrader dus, behalve voor de avontuurlijk ingestelde mens.</p>","adventure":"","history":"<p>De kern van deze fabriek werd in 1915 gebouwd, dat is het grootste gebouw, waar wij ook in geweest zijn. In 1937 vestigt hier zich N.V. Draadindustrie Neerlandia, een fabriek dat van ijzerdraad producten als prikkeldraad en gaas maakt.<br>Het is niet duidelijk wanneer de fabriek zijn activiteiten staakt, maar in 1973 wordt de fabriek overgenomen door een lompenhandelaar. Vanwege brandgevaar moet de fabriek eigenlijk weg uit de wijk. <br>Omdat het te duur is de fabriek aan te passen, wordt er overgeschakeld naar oud metaal. Tijdens ons bezoek aan de locatie is de fabriek nog steeds in bezit van de familie van deze handelaar. Delen van de fabriek worden nog gebruikt door de familie. In 2012 staat alleen de gevel van de fabriek nog overeind. In 2013 zullen hier ééngezinswoningen en appartementen gebouwd worden. De gevel van de oude fabriek blijft hierbij behouden.</p>"}