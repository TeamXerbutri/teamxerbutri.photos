{"author":"Team Xerbutri","updated":"2018-06-09","created":"2024-04-30","shortname":"NMBS Kantoren","description":"NMBS-SNCB Kantoren","realname":"NMBS-SNCB Kantoren","title":"NMBS Kantoren","intro":"Deze locatie hebben we met het team bezocht in Juli 2006. Dit is de eerste locatie die we niet zelf ontdekt hebben. Deze komt van internet (thank you guys!) en is anders ook niet te vinden. Moet niet zeggen dat er echt veel aan is, het gebouw is leeg, de helft is flink afgebrand en ingestort. Veel grafitti. Wel een groot gebouw. Nog gekeken bij een rangeerterrein in de buurt (zie de laatste fotos van de reportage). We hebben in de buurt overnacht en zijn \"overvallen\" door de politie. We mochten dat ene nachtje wel blijven staan. We vinden de Belgische politie aardig!","adventure":"","history":"De historie van dit gebouw is een mysterie. We hebben wat documenten op de locatie gevonden. Het betreft administratie en rekeningen van in de tweede wereldoorlog beschadigde wagons die op het rangeerterrein opgeknapt zijn. In de kelder vonden we ook nog verschillende bouwtekeningen van gebouwen langs de rails. We nemen dus aan dat het gebouw in gebruik geweest is door de Belgische spoorwegen. Maar we kwamen in het gebouw ook originele Engelse teksten tegen boven de deuren (latrine, showers). De locatie lijkt wel al lang verlaten te zijn en is na de brand nog in gebruik geweest, want het gedeelte dat in brand heeft gestaan is door nieuwe muren afgeschermd."}