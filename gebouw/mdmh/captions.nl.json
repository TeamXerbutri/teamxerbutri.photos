{"000":"Militair Domein, Verboden Toegang. Ik had ook twee keer na moeten denken toen ik dit bord zag. Het hek was gerepareerd met gaas, maar als je dat losmaakte kon je zo door het gat. Ik had al een slecht voorgevoel. Zo van, ik ga maar even kijken en dan weer weg... Meestal heb ik niet zoveel spanning als ik een verlaten terrein op loop.","001":"Hondenkennels op het verlaten Militair Domein. Toen waren mijn geheugenkaarten vol (was ook nog op een andere locatie geweest). Ik heb in de opslagplaats van het hondenvoer (lekker uit het zicht) de minder goede foto's gewist. Vlug vlug vlug.","010":"Er staan op het terrein nog een hoop schuurtjes als op de foto boven. Niet echt interessant. Geen honden deze keer...","002":"Ik besloot alleen even het wachthuisje te fotograferen en dan snel weg te gaan. Dit is volgens mij ook het enige huisje op het hele terrein, de rest zijn opslagschuren voor munitie. Voor zover ik dat heb kunnen zien toen ik eromheen liep.","003":"In het huisje waren meerdere kamers, zes tot acht als ik het me goed herinner. Bijna elk hokje had een wasbak","004":"en een aansluiting voor verwarming","005":"Terwijl ik bezig was met deze tegel hoorde ik stemmen. Uit de buurt van de ramen blijven en luisteren. Ik had een stomme fout gemaakt. Mijn fiets stond nog tegen het hek. Normaal verstop ik het ding in het bos, nu had ik hem tegen het hek laten staan. Waarschijnlijk door mijn \"even snel erin en er weer uit\" filosofie.","006":"Nog slechter nieuws, er waren 2 mensen en 5 honden. Een Rottweiler, een Canadese herder en een aantal jachthonden die ik niet ken. Ik bedacht me dat als ik gewoon rustig foto's zou blijven maken van details dat ze wel door zouden hebben dat ik geen kwaads in de zin had.","007":"De sleutels... De honden hadden me al opgespoord, gelukkig snuffelde de herder alleen aan me. Maar de Rottweiler, die gelukkig stevig aangelijnd was, deed alsof ie wel een stukje van me wilde proeven. De man met de Rottweiler vroeg me het terrein te verlaten, nou dat vond ik geen probleem. Ik liep rustig richting uitgang. De man verdween om de hoek van een aarden wal. Opeens hoorde ik achter me een wild geroep en kwam de Rottweiler de hoek om gestormd. Hmmm foute boel. Ik liep met stevige pas naar het hek toe en keek nog eens naar de hond en toen naar het hek. Door mijn hoofd flitste nog \"Never try to outrun a dog\". BOEIEND! RENNEN!!! Ik sprong door het gat en klapte het gaas terug tegen het hek. De hond was enigszins verbaasd, maar bleef hard blaffen en kwijlen. Ik was veilig.","008":"Later die zomer waren we in de buurt, dus hebben we de site opnieuw bezocht. We hebben een maaltijd gekookt en nog wat foto's genomen. Het wachthuis","009":"Hier een bord waarop uitgelegd staat wat je moet doen als er brand uitbreekt."}