{"author":"Team Xerbutri","updated":"2018-11-02","created":"2007-09-26","shortname":"Frederik Hendrikkaz","description":"Kazerne Frederik Hendrik, Vught","realname":"Kazerne Frederik Hendrik, Vught","title":"Frederik Hendrik kazerne","intro":"Ik wilde al veel langer hier langs. Ik heb het terrein ooit gezien vanuit de trein. Helaas is het in Nederland vaak zo dat direct na het verlaten van een terrein het bijna meteen aangepakt wordt door bouwondernemingen. Alle gebouwen zonder monumentale status zijn direct afgebroken en gereduceerd tot grind voor tennisbanen. De monumentale gebouwen zijn in gebruik als antikraak en door de bedrijven die met de sloop bezig zijn. Zelf ben ik dus alleen bij de schietbanen geweest die nog intact zijn.","adventure":"","history":"Deze kazerne werd in 1936 gebouwd in de buurt van een oud Nederlands fort dat ook in gebruik was door het Nederlands leger. De kazerne werd gebouwd voor het eskadron pantserwagens. Het werd gebouwd gecamoufleerd als normaal dorp, een gebouw zag eruit als een soort kerk, andere als boerderijen en schuren. In de tweede wereldoorlog waren er verschillende Duitse leger- en SS-divisies ondergebracht. Na de oorlog vonden de stoottroepen en de infanterie er hun plaats. In 2004 is de kazerne verlaten als gevolg van bezuinigingen en centralisatie bij Defensie."}