{"author":"Team Xerbutri","updated":"2024-05-07","created":"2007-04-17","shortname":"De Haan Fabriek","description":"Urban exploren in de gevandaliseerde machinefabriek in iemands achtertuin.","realname":"Machinefabriek De Haan","title":"De Haan Fabriek","intro":"<p>Ontdekt bij toeval en bezocht in april 2007. De werkplaats is erg gevandaliseerd en er is niks te zien. Er zijn wel veel lege hallen. Toen ik hier rondliep hoorde ik steeds mensen praten, blijkt de fabriek gewoon in iemand zijn achtertuin te staan.</p>","adventure":"<p>Tijdens mijn Fietstocht van het Noorden kom ik bij toeval deze oude machinefabriek tegen. Hij is al een tijdje verlaten. De fabriek ziet er niet echt spannend uit, maar goed als zoâ€™n kans zich aandoet laat je hem niet voorbij gaan. Van buiten is het een metalen doos. Van binnen is het een instortende lege hal. Ruiten zijn stukgeslagen, elektra gesloopt. Ik sluip hier stilletjes rond en hoor opeens (kinder)stemmen. Ik sta bijna in de achtertuin van de buren! Ze moeten het geknerp van het glas kunnen horen, en er is hier echt niks te zien. Dus ik stap snel weer op de fiets, want ik ben op weg naar de aardappelfabriek van Ter Apel. Die schijnt wel mooi te zijn.</p>","history":"<p>De fabriek bestaat sinds 1937, wat ook het bouwjaar van de directeursvilla kan zijn. De hallen lijken moderner. Er is weinig historische info te vinden. Het is een oude machinefabriek. Hier maakten ze onderdelen voor kranen (hijs/hef) voor de offshore industrie. Het bedrijf bestaat nog steeds, maar op een andere locatie. Het pand schijnt ergens in 1999 of 2000 verlaten te zijn. Sindsdien staat het pand leeg en heeft erg te lijden van vandalisme. <br>In mei 2007 is er een brand geweest. In 2010 heeft de gemeente Stadskanaal de grond en het pand gekocht en in 2012 gesloopt. Er zijn plannen voor woningbouw.</p>"}