{"author":"Team Xerbutri","updated":"2024-05-07","created":"2013-09-12","shortname":"Schans Zestien","description":"Team Xerbutri brengt een kort bezoek aan de zestiende schans van Antwerpen","realname":"Schans Zestien Antwerpen","title":"Schans Zestien","intro":"<p>Deze locatie kennen we al vanaf 1998. We hebben de schans in 2013 pas bezocht. Er waren steeds interessantere locaties die we ontdekten in deze regio. In 2013 waren de locaties die we wilden bezoeken ontoegankelijk (dichtgetimmerd of van bewaking voorzien). Deze schans is een mooi alternatief. Het terrein is openbaar toegankelijk, maar het is niet de bedoeling dat je de schans in gaat. Er slapen vleermuizen en er is instortgevaar.</p>","adventure":"<p>Het is niet echt veel van een avontuur, want op de schans ligt een BMX-baan. Ik baal er dus meer van dat ik de Mountainbike niet meegenomen heb. Maar je kunt niet alles hebben. Ik loop het pad af langs een bos, over de BMX-baan en zo kom ik bij de resten van de opgeblazen schans.</p><figure class=\"articleimage\"><img src=\"../data/gebouw/mdsz/mdsz000-310x233.jpg\" srcset=\"../data/gebouw/mdsz/mdsz000-879x660.jpg 756w, ../data/gebouw/mdsz/mdsz000-1332x1000.jpg 1300w\" alt=\"Schans Zestien\"></figure><p>Deze ingang ligt nu ondergronds. Er zijn nog maar twee ingangen open. Voor de rust van de vleermuizen zijn die nu afgesloten met een heel stevig traliehek. In de gangen is het stikdonker, het zijn gangen van beton en er is echt niet veel te zien helaas. Maar het is natuurlijk ook al 100 jaar verlaten. Het is een aardig, maar slechts heel kort bezoekje.</p>","history":"<p>De schans is in 1907 gebouwd als onderdeel van de nieuwe veiligheidsomwalling van Antwerpen. In de eerste wereldoorlog is er gevochten in de buurt van deze schans bij de omsingeling van Antwerpen. Na het opblazen van de forten van Walem en Sint Katelijne-Waver was de strijd gestreden en werd de schans gedynamiteerd.</p>"}