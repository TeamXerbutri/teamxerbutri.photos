{"author":"Team Xerbutri","updated":"2025-03-04","created":"2025-03-02","shortname":"Logeerhuis","description":"Team Xerbutri bezoekt de enorme Jan de With kliniek","realname":"Jan de With Kliniek","title":"Logeerhuis","intro":"<p>Ontdekt in februari 2025, en vrijwel meteen in maart bezocht.</p>","adventure":"<p>Het ziekenhuis ligt in het midden van een groot terrein, midden in het bos. Een groot deel van dit terrein is nog in gebruik, en goed bewaakt. Er staan meerdere hekken omheen om de bewoners binnen te houden. Ongezien binnen komen is dus best een uitdaging, zeker gezien de hekken en de camera's.<br>We laten de auto achter bij een parkeerplaats in het bos, en na een kleine kilometer lopen komen we bij de grootse entree aan. Het bord van het ziekenhuis is hier al verdwenen, net als de vlaggen. Het raam van het portiersgebouw zat er vorige week nog in, nu zit er een grote houten plaat voor. Er is ook iets met de bewakingscamera gedaan, want die hangt nu verder naar beneden. We glippen langs het gebouwtje het bos in.<br>Op deze manier kwamen we makkelijk langs het eerste hek. Rechts is een grote verlaten parkeerplaats, gras en mos proberen het asfalt in bezit te nemen. Om de parkeerplaats staat onze volgende uitdaging, een serieus stevig hek, met prikkeldraad erop. We volgen dit hek langs de parkeerplaats, maar er is niet echt een makkelijke manier om er overheen te komen. Helemaal aan de rand  van het terrein is er een soort wandelpad het bos in. De poort naar dat pad staat open. Dank je wel!<br>Al snel valt me een paadje op dat links het bos in loopt. Niet echt een pad, maar eerder een soort wildspoor. Platgelopen bladeren. Op gevoel volgen we dat paadje en komen bij hek nummer 3. Dit hek staat om een verlaten hertenkamp heen. Echt slim ontworpen, want zo had je als bezoeker het idee van: \"O, leuk hertjes!\", en een functioneel vriendelijk hek om verwarde bewoners binnen te houden. We klimmen over dit hek heen en lopen door de dierenweide. Gelukkig is het winter, want in de zomer komen de brandnetels tot mijn oksels. <br>// TODO foto hertenkamp<br>Aan de andere kant van het hertenkamp is een gat in het hek geknipt, en vervolgen we een paadje naar het ziekenhuis. Tijdens de verkenning eerder deze week zag het terrein er goed bewaakt uit, en de andere verlaten gebouwen zijn voorzien van camera's, licht op bewegingsdetectie en bewaking. Dus hoe dichter we bij het ziekenhuis komen, hoe voorzichtiger we zijn. We lopen om de struiken heen, en zijn enorm verbaasd.<br>// TODO foto van ingeslagen ruiten.<br>Alle ruiten zijn kapot geslagen. We overwegen eventjes hier naar binnen te gaan, maar ik wil graag weten of er een minder gevaarlijke route is. We volgen het door mensen gemaakte paadje over het mos en plat getrapte onkruid. Daar komen we bij een openstaande deur. Ik had nooit verwacht zo eenvoudig binnen te komen in dit gebouw.<br>Het ziekenhuis heeft zes grote gebouwen, die verbonden zijn met een soort loopbruggen van 40 meter tussen de gebouwen. Maar dan is het hier geen brug. Geen idee hoe ik het moet omschrijven, ik ben geen architect. Bijzonder is het wel. We zijn binnen gekomen in het grootste gebouw, De Rossem. Dit gebouw ligt het diepst in het bos.<br>// TODO Punaise bakje, sleutels. Ongeveer 20 kamers voor ongeveer 35 patiënten. Twee gezamenlijke woonkamers en een keuken. Onder de indruk van het uitzicht, overal zie je een ander stuk bos. Dat hier meer weg heeft van een park.<br>Via een gang van 40 meter komen we bij een aula. Een stuk gebouw dat aan de gangen is vast gebouwd.<br>We dwalen door de gangen, en ik raak mijn urbex-maat kwijt in het doolhof. Ik blijf stil staan om te luisteren, maar mijn oren ruisen van de stilte. Ik loop een klein stukje, en hoor de vogels door een ingeslagen raam. Het deel waar ik nu ben (De Vlier) ziet er nog best goed uit. Weinig lekkages, geen graffiti. Ik loop door weer een gang (of is het dezelfde?) terug naar de aula, en dan via weer een gang een ander gebouw in. Ook daar blijf ik stil staan luisteren, maar ook hier geen geluid.<br>Ieder gebouw heeft twee delen, gescheiden door grote deuren. Ik duw een deur open, en blijf hier staan luisteren. Aan het geluid herken ik hem. Dat is ook zoiets raars. als je vaak genoeg gaat urban exploren met iemand, dat je degene herkent aan het geluid. Ademhaling, beweging, het ritselen van een jas. Het verschil tussen je veilig voelen, of een stoot adrenaline waarmee je extra op je hoede bent. De akoestiek in het gebouw is vreemd, want ik denk dat hij links van me is, maar dat is een reflectie van het geluid. Ik vind hem in een kamer rechts in de gang. <br>Dit gebouw heet de Meidoorn. In de groepswoning vinden we een lijk.<br>// TODO foto marterIn de meidoorn zijn vandalen los gegaan met (lelijke) graffiti, en aanwijzingen op de deuren. We lopen samen weer naar De Vlier, en van daar naar de Lindert. De gebouwen zijn letterlijke kopiën van elkaar. Ook de inrichting is hetzelfde. Wat verschil maakt is hoe erg de lekkages zijn. Dit is vooral te zien in de kantoortjes in het midden. Of in de groepswoningen. De groepswoning van de Vlier zag eruit als een zaal die je morgen zou kunnen huren. Het is dat de vloer begint te bobbelen. Ook het kantoor van de Timbert zag er verhuurbaar uit.<br>Maar in het kantoor van de Lindert is de vloerbedekking vervangen door een mostapijt met groene varens erop. Het behang krult langs de muren naar beneden. En er hangt zo'n onbeschrijflijk schimmelige geur, waardoor je zo snel mogelijk weg wilt. In de groepsruimte hangt een stuk papier: Lamp niet aanzetten vanwege lekkage.<br>We slaan de Timbert eerst even over en gaan naar het hoofdgebouw. De accu van mijn fotocamera is bijna leeg! Dat is me nog nooit overkomen! <br>// TODO kinderspeelhoek met de TV.<br>Nu is de vraag, gaan we eerst naar boven? Of naar beneden. Dit deel van het pand staat aan de straat met de camera's, dus stel ik voor eerst beneden te kijken. We lopen de trap af als M opeens stopt.<br>\"Wat is er?\", vraag ik<br>\"Water\", zegt hij<br>Ik geloof hem niet, ik zie geen water. Er ligt een bord met \"caution, wet floor\", en wat tijdschriften. Maar ik kan de trap zo naar beneden zien lopen. Hij beweegt langzaam zijn voet, en het beeld begint te rimpelen. Als in The Matrix. Het bord en de tijdschriften golven mee. Ik ben even in de war. Een deel van de trap golft ook, maar dat is een weerspiegeling van de trap naar boven. Mindfuck.<br>// TODO  carnavalsmuziek als we bovenin de techniek ruimte staan.</p>","history":""}