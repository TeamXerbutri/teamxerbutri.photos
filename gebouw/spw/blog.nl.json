{"author":"Team Xerbutri","updated":"2019-08-17","created":"2024-04-30","shortname":"Sportpark Waldeck","description":"Team Xerbutri onderzoekt de verlaten waldeck sportparken","realname":"Tennispark Waldeck","title":"Sportpark Waldeck","intro":"","adventure":"Avontuurlijk is het niet. Tenminste niet echt. Het is stil en rustig op het oude sportpark. Ik zie dat de oude kantine bewaakt wordt door anti-kraak. Er staat een fiets bij de deur, er is iemand thuis.<br>Het is voldoende om uit het zicht te blijven, en door de vele bomen en struiken lukt dat makkelijk. De verlaten tennisbanen heb ik vrij snel gezien. En behalve een verlaten materiaalhok is er niets te zien eigenlijk.<br>Op naar de voetbalvelden. Het is grofweg te zien dat dit inderdaad voetbalvelden waren. Er zijn kapot gemaakte dugouts en er staat nog een doel. Verder niks bijzonders. De kleedkamers zijn strak dicht getimmerd. En ook de deuren zijn dicht. Ontoegankelijk dus. Er is eigenlijk weinig te zien, ik ga ervandoor.","history":"Vroeger was dit de polder Segbroeck. Vanaf 1934 werd hier het sportpark Ockenburg aangelegd. En vanaf 1939 werd het sportpark gebruikt als hulpvliegveld, één van de plaatsen waar in de tweede wereldoorlog door de Duitsers en Nederlanders de slag om Den Haag is uitgevochten. <br>Verder naar 1968: Er was een camping en jeugdherberg op het landgoed Ockenburgh. De camping was succesvol en de gemeente legde met puin en afval het wijndaelerduin aan met eromheen verschillende sportvelden, waaronder de zes voetbalvelden en de tennisvelden. Drie voetbalvelden werden rond 1992 bebouwd met woningen. De andere drie bleven, net als de tennisbanen, tot 2011-2013 in gebruik. <br>In 2018 is alles gesloopt en inmiddels zijn er woningen gebouwd."}