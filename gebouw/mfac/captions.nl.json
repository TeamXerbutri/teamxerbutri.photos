{"000":"Dit is een beeld dat in mijn geheugen gegrift staat. Urban exploren, mountainbiken, op meer dan 2200 meter hoogte met uitzicht over de Alpen. Adembenemend.","001":"Het is juni en er ligt sneeuw. Ik ben met de mountainbike in het dal gestart op ongeveer 1300 meter hoogte. In twee uur heb ik twaalf kilometer gefietst over dit soort paden om ruim een kilometer hoogte te overwinnen. Op elke bergpiek ligt een versterking. Achter me ligt het Ouvrage en het fort Gondran. Op de eerste piek ligt Ombilic, op de kaart staan wel wat muurtjes, maar Google Earth laat een kale bergtop zien. Op de tweede top ligt het fort van Infernet. In de luwte tussen de twee pieken in liggen de barakken van La Cochette. Het Fort van Infernet is het bezoeken zeker waard! Maar ik had al een kilometer omhoog geklommen, en het fort ligt weer honderd meter hoger. Door de beperkte tijd en het stuk dat ik nog moest fietsen was het niet mogelijk het fort te bezoeken.","002":"De barakken van La Cochette: De barakken zelf zijn meer dan de moeite van het bezoeken waard. Deels opgetrokken uit natuursteen, met schoorstenen van baksteen, een mooi contrast.","003":"Zo begint de weg naar het fort van Infernet, een mooi trappetje naar boven. Verderop wordt het wilder.","004":"Sneeuw in juni, met een prachtig uitzicht. De barakken hadden plaats voor 1500 man en 100 paarden.","005":"De barakken zelf zijn vooral door de natuur vernield. De daken zijn ingestort maar de muren staan nog.","006":"Smalle gangen door de barakken","007":"Uit het raam een prachtig uitzicht over de alpen. De soldaten die hier vroeger bivakkeerden hadden precies hetzelfde uitzicht, bijzonder.","008":"Sommigen hebben in de muur een boodschap achtergelaten","009":"Een net iets andere foto van de waterbron.","010":"Een barak met dak is een zeldzaamheid. Het is me een raadsel hoe mijn vinger op de foto gekomen is...","011":"Daar is ie alweer, omdat het zomer was had ik geen handschoenen meegenomen, maar bij het vorige fort heb ik nogal wat gegleden door de sneeuw, dus zijn mijn vingers wat bevroren (in juni!). Ik vind de omlijsting van de kozijnen in baksteen mooi.","012":"Schuilkelder? Of opslag voor munitie?","013":"Met deels intact kozijn, met prachtige sluiting.","014":"De barakken zijn nogal spartaans. Waar dienen de planken langs de ramen voor, voor de ski\u0027s?","015":"Het dak begint langzaam in te storten.","016":"En natuurlijk, een toilet!","017":"Mooi, maar ik kan me moeilijk voorstellen hoe de troepen hier leefden.","018":"Uitzicht op de locatie van La Cochette","019":"De barakken die ik nu tegenkom liggen iets verderop aan de weg. De barakken van Infernet. Barak C heeft ook nog een dak, en een oude verlichtingsmast aan de gevel....","020":"Barak C met wit beschilderde kozijnomlijsting.","021":"Ik vond de steen met de C zo mooi, met de scheuren en de ingemetselde ijzeren dingen.","022":"Een buitentoilet, het lijkt me nu al koud, maar in de winter moet het echt koud geweest zijn!","023":"Ook nog een aantal langerekte barakken of misschien gebouwen voor opslag van materieel? Of misschien de paardenstallen?","024":"Nogmaals het buitentoilet, ik ben ervan onder de indruk...","025":"Abreuvoir = drinkplaats.","026":"Het afdakje is lang geleden al ingestort.","027":"De officierenbarak, de stenen, en de baksteen en de deur, ik vind het mooi.","028":"Daarom nog een foto.","029":"Barak P is voor de officieren, prachtig dat de verf er nog op zit.","030":"Ook weer met prachtig uitzicht","031":"Mensen hebben al in 1956 hun namen achtergelaten.","032":"We gaan verder en de weg wordt slechter, een puinwaaier steekt over de weg heen. Met de mountainbike kan ik er nog net langs. Ik kom bij de magazijnen van het fort van Infernet. Prikkeldraad","033":"En zo ziet het wachthuis bij het magazijn eruit, de weg is hier weer goed begaanbaar.","034":"De poort staat open, maar de toegang tot de tunnel is versperd. Mijn fantasie zegt dat het een vluchttunnel uit het fort kan zijn, later lees ik dat hier het buskruit voor de artillerie werd opgeslagen.","035":"Vroege graffiti uit 1923? Het fort is zeker tot 1944 in gebruik geweest, en daarna pas verlaten.","036":"De deur zit niet zo stevig meer vast in de muur.","037":"Het wachthuisje.","038":"Deze muur schermt het magazijn af van de weg, en de weg heeft een fantastisch uitzicht over de alpen.","039":"Het hek van het magazijn zit redelijk op slot. Erachter ligt de deur. Ik heb te weinig tijd voor onderzoek, on y va.","040":"Tussen de stenen ligt een stalen geraamte.","041":"Het uitzicht vanaf de weg over de Alpen en mijn MTB.","042":"Het uitzicht als pano. In de vallei ligt de stad, omringd door fortificaties en barakken overal waar je kijkt.","043":"Op deze foto iets duidelijker ingezoomed, links de barakken van la Seyte. In het midden de fortificaties boven de stad. Het fort van infernet werd bevoorraad door een soort skilift (telebenne), die aangedreven werd door ezels. De skilift liep van de forten beneden tot de barakken van la Seyte."}