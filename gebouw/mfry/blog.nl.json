{"author":"Team Xerbutri","updated":"2024-05-08","created":"2005-10-28","shortname":"Fort Rhijnauwen","description":"Een open dag op het Fort bij Rhijnauwen","realname":"Fort bij Rhijnauwen","title":"Fort Rhijnauwen","intro":"<p>Bezocht in 2005 tijdens September Fortenmaand (open-monumentendag). Het Fort maakt deel uit van een natuurgebied en is te goed afgesloten en bewaakt om te exploren. Dus hebben we maar een tour gedaan. Niet echt urban exploring dus, maar wel heel erg gaaf.</p>","adventure":"<p>Het was geen avontuur. We zijn naar het fort gelopen, en hebben ons aangesloten bij de rondleiding. Ik heb zoveel mogelijk foto's proberen te nemen zonder dat er andere mensen op staan. En zonder een statief of zo mee te nemen, dat staat zo raar bij een rondleiding. We hebben dus niet echt veel foto's kunnen maken. Maar het was wel heel erg gaaf een Nederlands oud fort van binnen te zien. Dit fort verdient een fotoreportage met een groothoeklens bij mooi zonlicht.</p>","history":"<p>Dit fort maakt deel uit van de Nieuwe Hollandse waterlinie en bestrijkt de Houtense vlakte die niet ge√Ønundeerd kon worden. Het fort is gebouwd van 1867 tot 1870 en was een van de modernste forten van Nederland. Dit in tegenstelling tot de gangbare verouderde torenforten. Het was ook een van de weinige forten met een reduit, een fort geconstrueerd binnen het fort waardoor de bemanning van het fort nog door kon vechten als de vijand het fort al binnengedrongen was. In 1880 is er een bomvrije kazerne in het fort gebouwd. Het fort heeft zijn nut nooit kunnen bewijzen in de tweede wereldoorlog, de capitulatie werd getekend voordat de Duitsers zo ver doorgedrongen waren. Na de tweede wereldoorlog is het fort door het Ministerie van Defensie gebruikt voor opslag en onklaar maken van munitie. In 1975 werd het overgenomen door Staatsbosbeheer vanwege de bijzondere en zeldzame flora en fauna op het terrein.</p>"}