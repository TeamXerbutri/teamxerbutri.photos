{"author":"Team Xerbutri","updated":"2018-06-09","created":"2024-04-30","shortname":"Klooster Bleijerheide","description":"Klooster Bleijerheide, Kerkrade","realname":"Klooster Bleijerheide, Ke","title":"Klooster Bleijerheide","intro":"Ontdekt bij toeval en meteen bezocht in maart 2007. Ik zou eigenlijk weer eens een gesloten spoorlijn gaan volgen, maar toen fietste ik hier langs. Ik heb even getwijfeld of ik erin zou gaan, maar kon het uiteindelijk niet laten. Ik kwam er later achter dat een groot deel van mijn schoonfamilie hier elk jaar op vakantie ging.","adventure":"","history":"In 1877 stichtten de Broeders Fransiscanen een instituut voor verwaarloosde Duitse jongeren. Het begint in een hoeve, maar in 1891 worden het klooster en de kapel gebouwd. Joseph Goebbels (minister voor propaganda onder Hitler) kreeg hier zijn basisopleiding. Vanaf 1914 worden ook Nederlandse<br>\tjongeren toegelaten. In 1932 start de ULO opleiding en na 1934 zitten er eigenlijk alleen nog Nederlandse jongens op het instituut. In de jaren 70 constateren de monniken dat onderwijs voor hen een minder belangrijke taak wordt en richten zich op andere activiteiten. In 1988 wordt de school uiteindelijk gesloten. <br>\tIn 1978 beginnen de monniken al met hun eerste niet-schoolse activiteiten. Het centrum wordt opengesteld voor groepsbezoeken met overnachting en verzorging. In de jaren 90 wordt het complex deels gerenoveerd en er vinden steeds meer activiteiten plaats. In 2001 houden de monniken het voor gezien en doen ze de stichting over in particuliere handen.<br>\t In 2004 sluit het Centrum Bleijerheide en het gebied wordt gebruikt voor nieuwbouw. De eerste huizen werden in 2006 opgeleverd. Tijdens mijn bezoek in maart 2007 waren ze nog druk bezig met de sloop van de in 1960 aangebouwde vleugel. De kapel en een deel van het klooster zal blijven staan en een nieuwe functie krijgen."}