{"author":"Team Xerbutri","updated":"2019-02-11","created":"2024-04-30","shortname":"RAF Hospital W II","description":"Ho","realname":"RAF Hospital Wegberg","title":"RAF Hospital W II","intro":"Ik ben twee keer eerder in het <a href=\"ZMN\" title=\"RAF Hospital Wegberg\"> RAF ziekenhuis </a> geweest. In januari 2017 met een geslaagd, maar kort bezoek. En ik was terug in mei 2017 toen ik niet naar binnen kon. Ik had de locatie voorgesteld aan het gelegenheidsteam, maar er waren andere locaties die we toch wel gaver vonden. Dus pas in oktober 2018, na de grote brand, waren we er terug.","adventure":"","history":"Na de tweede wereldoorlog nam het Britse leger vlak over de Nederlandse grens de oude bases van de Wehrmacht over, en bouwde er een aantal nieuwe bij. Met zoveel militairen en hun gezinnen in de buurt is een eigen ziekenhuis ook handig. In februari 1953 werd begonnen met de bouw, en in november 1953 is het ziekenhuis geopend.<br>Op het hoogtepunt had het ziekenhuis jaarlijks 6000 patiënten in bed, en 32.000 bezoekende patiënten. Ook kwamen er jaarlijks 1000 kinderen ter wereld.<br>In 1980 ontplofte er een propaan-tank. Hierdoor werd een deel van het ziekenhuis beschadigd. In 1984 werd de zusterschool gesloten. In 1987 was er een kleine brand.<br>Het einde van de Koude Oorlog betekende ook hier het begin van het einde van het militair ziekenhuis. Eind 1992 werd het aantal bedden gereduceerd van 171 naar 90 bedden. En in 1996 werd het ziekenhuis officieel overgedragen door de RAF aan het Britse leger. Het Britse leger gebruikte het ziekenhuis als hoofdkwartier voor de gezondheidszorg. De schaal van de zorg was nu veel kleiner, en veel secundaire zorg verplaatste zich naar lokale Duitse ziekenhuizen. <br>In 2010 viel het doek voor het ziekenhuis, het terrein werd overgedragen aan de Duitse overheid. In vijf jaar tijd is het gebouw veranderd van een goed onderhouden ziekenhuis in een totale ruïne. Met een grote brand in april 2017 is een groot deel van het gebouw afgebrand."}